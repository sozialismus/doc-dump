Θ.
τί δ᾽ ἐν χεροῖν σοῖν τοῦτ᾽ ἔχεις; λέξον τάχος.
Μ.
ῥάβδον τετραπόδων καὶ βροτῶν κολάστριαν.
Θ.
ῥῖψον πρὸς οὖδας καὶ ἀποχώρησον ταχύ.
δράκων γὰρ ἔσται φοβερός, ὥστε θαυμάσαι.
Μ.
ἰδοὺ βέβληται· δέσποθ᾽, ἵλεως γενοῦ· ὡς φοβερός, ὡς πέλωρος· οἴκτειρον σύ με· πέφρικ᾽ ἰδών, μέλη δὲ σώματος τρέμει.
Θ.
μηδὲν φοβηθῇς, χεῖρα δ᾽ ἐκτείνας λαβέ οὐράν, πάλιν δὲ ῥάβδος ἔσσεθ᾽ ὥσπερ ἦν.
ἔνθες δὲ χεῖρ᾽ εἰς κόλπον ἐξένεγκέ τε.
Μ.
ἰδοὺ τὸ ταχθέν, γέγονεν ὡσπερεὶ χιών.
Θ.
ἔνθες πάλιν δ᾽ εἰς κόλπον, ἔσται δ᾽ ὥσπερ ἦν.