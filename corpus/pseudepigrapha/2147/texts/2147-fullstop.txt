ΣΚΟΠΟΣ κράτιστε Μωσῆ, πρόσσχες, οἷον εὕρομεν τόπον πρὸς αὐτῇ τῇδέ γ᾽ εὐαεῖ νάπῃ.
ἔστιν γάρ, ὥς που καὶ σὺ τυγχάνεις ὁρῶν, ἐκεῖ· τόθεν δὲ φέγγος ἐξέλαμψέ νυν κατ᾽ εὐφρόνης σημεῖον ὡς στῦλος πυρός.
ἐνταῦθα λειμῶν᾽ εὕρομεν κατάσκιον ὑγράς τε λιβάδας· δαψιλὴς χῶρος βαθύς, πηγὰς ἀφύσσων δώδεκ᾽ ἐκ μιᾶς πέτρας, στελέχη δ᾽ ἐρυμνὰ πολλὰ φοινίκων πέλει ἔγκαρπα, δεκάκις ἑπτά, καὶ περίρρυτος πέφυκε χλοίη θρέμμασιν χορτάσματα.