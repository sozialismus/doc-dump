Διαταξης τοῦ Ἰώβ Βίβλος Ἰώβ τοῦ καλουμένου Ἰωβάβ. Ἐν ᾗ γὰρ ἡμέρᾳ νοσήσας ἐξετέλει αὐτοῦ τὴν οἰκονομίαν ἐκάλεσεν τοὺς ἑπτὰ υἱοὺς αὐτοῦ καὶ τὰς τρεῖς θυγατέρας ὧν ἐστὶν τὰ ὀνόματα ταῦτα· Φίφη, Κρύων, Ἡμέρα, Κασσία, Ἀμαλθείας κέρας. καλέσας δὲ αὐτοῦ τὰ δέκα τέκνα εἶπεν· Περικυκλώσαντες, τέκνα μου, περικυκλώσατέ με καὶ ὑποδείξω ὑμῖν ἃ ἐποίησεν κύριος μετ᾿ ἐμοῦ καὶ τὰ γενόμενά μοι πάντα· ἐγὼ γάρ εἰμι ὁ πατὴρ ὑμῶν Ἰὼβ ὁ ἐν πάσῃ ὑπομονῇ γενόμενος, ὑμεῖς δὲ γένος ἐκλεκτὸν τίμιον ἐκ σπέρματος Ἰὼβ τοῦ πατρὸς ὑμῶν· ἐγὼ γὰρ εἰμι ἐκ τῶν υἱῶν Ἠσαῦ ἀδελφοῦ Νάωρ, μητὴρ δὲ ὑμῶν ἐστιν Δίνα, ἐξ ἧς ἐγέννησα ὑμᾶς· ἡ γὰρ προτέρα μου γυνὴ ἐτελεύτησεν μετὰ ἄλλων δέκα τέκνων ἐν πικρῷ θανάτῳ. Ἀκούσατε οὖν, τέκνα, καὶ δηλώσω ὑμῖν τὰ συμβεβηκότα μοι. ἐγω γάρ εἰμι Ἰωβάβ πρὸ τοῦ με ὁ κυρίος Ἰώβ. τοτε ἐκαλούμην Ἰωβάβ τον τὸ πρὶν εἰ τις τὰ εἰδωλίου θρησκευομένου· καὶ συνεχῶς βλέπων ὁλοκαυτώματα αὐτῷ ἀναφερόμενα διελογιζόμην ἐν ἑαυτῷ λέγων· Ἆρα οὗτός ἐστιν ὁ θεὸς ὁ ποιήσας τὸν οὐρανὸν καὶ τὴν γῆν καὶ τὴν θάλασσαν καὶ ἡμᾶς ἀυτούς; ἄρα πῶς γνώσομαι; Καὶ ἐν τῇ νυκτὶ κοιμωμένου μου ἦλθέν μοι φωνὴ μεγάλη, φωνὴ ἐν μείζονι φωτὶ λέγουσα· Ἰωβάβ Ἰωβάβ. καὶ ἐγὼ εἶπον· Ἰδοὺ ἐγώ. καὶ εἶπεν· Ἀνάστηθι καὶ ἐγὼ ὑποδείξω σοι τίς ἐστιν οὗτος ὃν γνῶναι θέλεις· οὗτος ο τὰ ὁλοκαυτώματα προσφέρονται καὶ ᾦ σπένδουσιν οὐκ ἔστιν θεὸς, ἀλλὰ αὓτη ἐστὶν ἡ δύναμις τοῦ διαβόλου, ἐν ᾗ ἀπατηθήσεται ἡ ἀνθρωπίνη φύσις. καὶ ἐγὼ ἀκούσας κατέπεσα ἐπὶ τὴν κλίνην μου προσκυνῶν καὶ λέγων· Κύριέ μου ὁ ἐπὶ σωτηρίαν τῆς ἐμῆς ψυχῆς ἐλθών, δέομαί σοι, εἴπερ οὗτός ἐστιν ὁ τόπος τοῦ Σατανᾶ ἐν ᾧ ἀπατηθήσονται οἱ ἄνθρωποι, δός μοι ἐξουσίαν ἵνα ἀπελθὼν καθαρίσω αὐτοῦ τὸν τόπον, ἵνα μηκέτι ποιήσωμεν σπένδεσθαι αὐτόν. καὶ τίς ἐστιν ὁ κωλύων με βασιλεύοντα ταύτης τῆς χώρας; καὶ ἀποκριθεν μοι τὸ φῶς εἶπεν ὅτι· μὲν καθαρίσαι τούτου τὸν ναὸν δυνήσῃ, τι ὅτι μέλλει ἐνεργῆσαι τοῦ ἀνοικοδωμῆσαι αὐτόν; ἀλλ ἰδοὺ ἀποδείκνυμι σοι πάντα ἅπερ ἐνετείλατό ὁ Κύριος μεταδιδόναι σοι. κἀγὼ εἶπον ὅτι· Πάντα ὅσα ἐντελεῖται τῷ θεράποτι αὐτοῦ ἀκούσομαι καὶ πράξω. καὶ πάλιν εἶπεν· Τάδε λέγει Κύριος· ἀπόλεσαι ἐὰν ἐπιχειρήσις καὶ καθερης τὸν τόπον τοῦ Σατανᾶ, ἀναστήσεταί γὰρ σοι μετ ὀργῆς εἰς πόλεμον, εἰ μὴ μόνον θάνατόν σοι οὐ δυναται προσενεγκεῖν· ἐπιφέρει δέ σοι πολλὰς πληγὰς καὶ ἀφαιρεῖταί σοι πάντα τὰ ὑπάρχοντα, τὰ παιδία σου ἀναιρεῖ· ἀλλ᾿ ἐὰν ὑπομείνῃς, ποιήσω σου τὸ ὄνομα ὀνομαστὸν ἐν πάσαις ταῖς γενεαῖς τῆς γῆς ἄχρι τῆς συντελείας τοῦ αἰῶνος. καὶ πάλιν ἐπανακάμψω σε ἐπὶ τὰ ὑπάρχοντά σου, καὶ ἀποδοθήσεται σου διπλάσιον, ἵνα γνῷς ὅτι ἀπροσωπόληπτός ἐστιν ὁ κ̅ς̅, ἀποδιδοὺς ἑκάστῳ τῷ ὑπακούοντι ἀγαθά· καὶ ἐγερθήσεται ἐν τῇ ἀναστάσει καὶ ἔσῃ ὡς ἀθλητὴς πυκτεύων καὶ καρτερῶν πόνους καὶ ἐκδεχόμενος τὸν στέφανον. τότε γνώσει ὅτι δίκαιος καὶ ἀληθεις καὶ ἰσχυρὸς ὁ Κύριος, ἐνισχύων τοὺς ἐκλεκτοὺς αὐτοῦ. Καὶ ἐγώ, τέκνα μου, ἀνταπεκρίθην αὐτῷ ὅτι· Ἄχρι θανάτου ὑπομενῶ καὶ οὐ μὴ ἀναποδίσω. καὶ μετὰ τὸ σφραγισθῆναί με ὑπὸ τοῦ ἀγγέλου καὶ ἀνελθόντος ἀπ᾽ ἐμοῦ, τότε κἀγώ, τέκνα μου, ἀναστὰς ἐν τῇ ἑξῆς νυκτί, παρέλαβον μεθ᾽ ἑαυτοῦ πεντήκοντα παῖδας, καὶ εἰς τὸν ναὸν τοῦ εἰδωλίου εἰσελθὼν κατήνεγκα αὐτὸ εἰς τὸ ἔδαφος, καὶ οὕτως ἀνεχώρησα εἰς τὸν οἶκόν μου, κελεύσας ἀσφαλισθῆναι τὰς θύρας. Ἀκούσατέ, τεκνα, καὶ θαυμάσατε ἅμα τε γὰρ εἰσῆλθον εἰς τὸν οἶκόν μου καὶ τὰς θύρας μου ἠσφάλησα ἐνετειλάμην τοῖς προθύροις μου ὅτι· Εἴ τις σήμερον ζητήσῃ με, μὴ σημανθήτω μοι, ἀλλ᾽ εἴπατε ὅτι· Οὐ σχολάζει· περὶ πράγματος ἀναγκαίου ἔνδον ἐστίν. καὶ ἐμοῦ ἔνδος ὄντος, ὁ Σατανᾶς μετασχηματισθεὶς εἰς ἐπαίτην ἔκρουσεν τῇ θύρᾳ λέγων τῇ θυρωρῷ· Σήμανον τῷ Ἰὼβ λέγουσα ὅτι· Βούλομαι συντυχεῖν σοι. καὶ ἡ θυρωρὸς ἐλθοῦσα λέγει μοι ταῦτα, καὶ ἤκουσεν παρ᾽ ἐμοι διλῶσαι με νυν μοι σχολάζειν. Ὁ δὲ Σατανᾶς ἀπῆλθεν καὶ ἔθετο τοῖς ὤμοις αὐτοῦ ἀσσάλιον, καὶ ἐλθὼν λελάληκεν τῇ θυρωρῷ λέγων· εἶπον τῷ Ἰώβ· Δός μοι ἄρτον ἐκ τῶν χειρῶν σου ἵνα φάγω. καὶ ἐγὼ Ιωβ ἄρτον ἐκκαυμένον δέδωκα τῇ παιδὶ δουναι αὐτῷ, καὶ ἐδήλωσα αὐτῷ ὅτι· Μηκέτι προσδόκα φαγεῖν ἐκ τῶν ἐμῶν ἄρτων, ὅτι ἀπηλλοτριώθην σοι. καὶ ἡ θυρωρὸς αἰδεσθεῖσα ἐπιδοῦναι αὐτῷ τὸν κεκαυμένον ἄρτον καὶ σποδοειδῆ, ἐπεὶ μὴ ἔγνωκει αὐτη ἰναι τὸν Σατανᾶν, ἦρεν ἐκ τῶν ἑαυτῆς ἄρτον καλὸν καὶ ἔδωκεν αὐτῷ. ὁ δὲ λαβὼν καὶ γνοὺς τὸ γεγονός, εἶπεν τ παιδί· Ἀπελθοῦσα, κακὴ δούλη, φέρε μοι τὸν δοθέντα σοι δοθῆναί μοι ἄρτον. καὶ ἔκλαυσεν μετὰ λύπης μεγάλης λέγουσα· Ἀληθῶς καλῶς λέγεις εἶναί με κακὴν δούλην, ὅτι οὐκ ἐποίησα καθὼς προσετάχθη μοι ὑπὸ τοῦ δεσπότου μου. καὶ ὑποστρέψασα προσήνεγκεν τὸν κεκαυμένον ἄρτον λέγουσα αὐτῷ· Τάδε λέγει ὁ κύριός μου ὅτι· οὐ μὴ φάγῃς ἐκ τῶν ἄρτων μου ἐτι, διότι ἀπηλλοτριώθην σου· ἀκμὴν καὶ τοῦτό σοι ἔδωκα ἵνα μὴ ἐγκληθῶ ὅτι τῷ αἰτήσαντι ἐχθρῷ οὐδὲν παρέσχον. καὶ ταῦτα ἀκούσας ὁ Σατανᾶς ἀντέπεμψέν μοι τὴν παῖδα λέγων ὅτι· Ὡς ὁλόκαυστός ἐστιν ὁ ἄρτος οὗτος, οὕτως ποιήσω καὶ τὸ σῶμά σου τοιοῦτον· ἐν γὰρ μιᾷ ὥρᾳ ἀπέρχομαι καὶ ἐρημώσω σε. καὶ ἀνταπεκρίθην αὐτῷ· Ὅ ποιεῖς ποίησον, οἷα βούλῃ ἐγωγῇ· ἕτοιμός γαρ εἰμι ὑποστῆναι ἅπερ φέρεις μοι. Ὅτε δὲ ἀπέστη ἀπ᾽ ἐμοῦ, ἀπελθὼν ὑπὸ τὸ στερέωμα ὅρκωσεν τὸν κύριον ἵνα λάβη ἐξουσίαν κατὰ τῶν ὑπαρχόντων μοι. καὶ τότε λαβὼν τὴν ἐξουσίαν κατὰ τῶν ὑπαρχόντων μοι ἦλθεν καὶ ἦρέν μου τὸν σύμπαντα πλοῦτον. Ἀκούσατε οὖν καὶ ὑποδείξω ὑμῖν πάντα τὰ συμβεβηκότα μοι καὶ τὰ ἀρθέντα μοι. Εἶχον γὰρ ἑκατὸν τριάκοντα χιλιάδας προβάτων, καὶ ἀφοριζα ἀπ᾽ αὐτῶν χιλιάδας ἑπτὰ καρῆναι εἰς ἔνδυσιν ὀρφανῶν καὶ χηρῶν καὶ πενήτων καὶ ἀδυνάτων· Ἦν δέ μοι ἀγέλη κυνῶν ὀκτακόσιοι, οἱ ἐφύλασσόν μοι τα ποίμνοια· οἰχον δὲ καὶ ἄλλους διακοσίους κύνας φυλάσσοντας τὸν οἶκον. εἶχον Εἶχον δὲ καμήλους ἐννακισχιλίους, καὶ ἐξ αὐτῶν ἐπολεσαμην τρισχιλίους ἐργάζεσθαι κατὰ πᾶσαν πόλιν, καὶ γημώσας ἀγαθῶν ἀποστελλων εἰς τὰς πόλεις καὶ εἰς τὰς κώμας, ἐντελλόμενος ἀπελθεῖν ἐπιδουναι τοῖς ἀδυνάτοις καὶ τοῖς ὑστερουμένοις καὶ ταῖς χηραῖς· Εἶχον δὲ ἑκατὸν τεσαράκοντα χιλιάδας ὄνων νομάδων, καὶ ἐξ αὐτῶν ἠφορησα πεντακοσίους, καὶ τὴν ἐξ αὐτῶν γενην ἐκέλευον πιπράσκεσθαι καὶ διδόναι τοῖς πένησιν καὶ ἐπιδεομένοις. Καὶ ἤρχοντό μοι εἰς ἀπάντησιν ἀπὸ πασῶν τῶν χωρῶν ἅπαντες. ἠνεωγμεναι δὲ ἦσαν αἱ τέσσαρης θύραι τοῦ οἴκου μου· ἐκέλευον δὲ τοῖς οἰκέταις μου ταύτας εἶναι ἀνεῳγμένας, τοῦτο σκοπῶν, μὴ ἄρα ἔλθωσίν τινες ἐλεημοσύνην ζητοῦντες καὶ ἴδωσίν με παρακαθεζόμενον, δυνηθῶσιν διὰ τῆς ἄλλης ἀπελθεῖν καὶ λαβεῖν ὅσον χρῄζουσιν. Ἦσαν δέ μοι καὶ τράπεζαι ἱδρυμέναι τριάκοντα ἐν τῷ οἴκῳ μου ἀκίνητοι πᾶσας ὥρας τοῖς ξένοις μόνοις· εἶχον δὲ καὶ τῶν χηρῶν δώδεκα τραπέζας κειμένας· καὶ εἴ τις ξένος ἤρχετο αἰτῶν ἐλεημοσύνην, ἀνάγκην εἶχεν τρέφεσθαι ἐν τῇ τραπέζῃ πρὶν λαβεῖν τὴν χρείαν· καὶ οὐδὲ ἐπέτρεπον ἐξελθεῖν τὴν θύραν μου κόλπῳ κενῷ· Εἶχον δὲ τρισχίλια πεντακόσια ζεύγη βοῶν, καὶ ἐξελεξάμην ἐξ αὐτῶν πεντακόσια καὶ ἔταξα εἰς τὸν ἀροτριασμὸν, ὃν δύνανται ποιεῖν ἐν τῷ πάντι ἀγρῷ τῶν προσλαμβανόντων αὐτων, καρπῶν αὐτῶν ἠφοριζα τοῖς πένησιν εἰς τὴν τράπεζαν αὐτῶν· Εἶχον δὲ ἀρτοκόπια πεντήκοντα ἀφ᾽ ὧν ἔταξα εἰς τὴν τῇ τῶν πτωχῶν τραπέζῃ. Ἦσαν δὲ καὶ ξένοι ἰδόντες τὴν ἐμὴν προθυμίαν, καὶ ἐπεθύμησαν καὶ αὐτοὶ ὑπηρετῆσαι τῇ διακονίᾳ· καὶ ἄλλοι τινὲς ἦσάν ποτε ἀποροῦντες, καὶ μηδὲν δυνάμενοι ἀναλῶσαι καὶ ἤρχοντο παρακαλοῦντες με καὶ λέγοντες· Δεόμεθά σου, ἐπειδὴ καὶ ἡμεῖς δυνημεθα ταύτην ἐκτελέσαι διακονίαν καὶ οὐδὲν κεκτήμεθα, ποίησον σὺ μεθ᾽ ἡμῶν ἔλεος καὶ προχείρησον ἡμῖν χρυσίον ἵνα ἀπέλθωμεν εἰς τὰς μακρὰς πόλεις καὶ ἐμπορευσάμενοι τοῖς πένησιν δυνηθῶμεν ποιήσασθαι διακονίαν, καὶ μετὰ τοῦτο ἀποκαταστήσωμέν σοι τὸ ἴδιον σου. καὶ ἐγὼ τοιαυτα ἀκούων ἠγαλλιώμην ὅτι ὅλως παρ᾽ ἐμοῦ λαμβάνουσιν εἰς οἰκονομίαν τῶν πτωχῶν· καὶ προθύμως δεξάμενος τὸ γραμματεῖον ἐδίδου αὐτοῖς ὅσον ἤθελον, μὴ λαμβάνων παρ᾽ αὐτῶν ἐνέχυρα εἰ μὴ μόνον ἔγγραφον. καὶ οὕτως ἐπορεύοντο ἐν τοῖς ἐμοῖς. ἐνίοτε δη ἐμπορευόμενοι ἐπετύγχανον καὶ ἐδίδουν τοῖς πτωχοῖς. ἐν οἱς δὲ πάλιν ἐπεσυλοῦντο καὶ ἤρχοντο καὶ παρεκάλουν με λέγοντες· Δεόμεθά σου, μακροθύμησαν ἐφ᾽ ἡμᾶς ἵνα ἴδωμεν πῶς ἀποκαταστήσωμέν σοι τὰ σά. κἀγὼ ἀνυπερθέτως προέφερον αὐτῶν τὸ χειρόγραφον καὶ ἀνεγίνωσκον στέφανον ἐπιφερόμενος ἀφαιρήσεως λέγων οὑτως· Ὅσον προφάσει τῶν πενήτων ἐπίστευσα ὑμῖν, οὐδὲν λήψομαι παρ᾽ ὑμῶν. καὶ οὐδὲν ἐδεχόμιν παρὰ τοῦ ὀφειλέτου μου. Καὶ εἴ ποτέ μοι ἤρχετο ἀνὴρ ἱλαρὸς τῇ καρδίᾳ λέγων· Οὐδὲν ἐγὼ εὐπορῶ ἐπικουρῆσαι τοῖς πένησιν· βούλομαι μέντοι κἂν διακονῆσαι τοῖς πτωχοῖς ἐν τῇ σῇ τραπέζῃ. καὶ συγχωρηθεὶς ὑπηρέτει καὶ ἤσθιεν· καὶ ἑσπέρας γιναμένης ἐξερχόμενος εἰς τὸν οἶκον αὐτοῦ ἐλάμβανεν μισθόν· και ἡμιν ἐβουλετο λαβειν ἠναγκάζετο παρ᾽ ἐμοῦ λέγοντος· ἐπίσταμαι ὅτι ἐργάτης εἶ αν̅ε̅ προσδοκῶν καὶ ἀναμένων σου τὸν μισθόν, καὶ ἀνάγκην ἔχεις λαβεῖν. καὶ οὐκ ἔω μισθὸν μισθωτοῦ ἀπομένειν παρ᾽ ἐμοῖ ἐν τῇ οἰκίᾳ μου. Διεφώνουν δὲ οἱ ἀμέλγοντες τους βόας ῥέοντος τοῦ γάλακτος ἐν τοῖς ὄρεσιν, καὶ τὸ βούτυρον διεχεετο ἐν ταῖς ὁδοῖς ἐν τοῖς ὁδοῖς μου ἀπὸ τοῦ πλήθους· ἐν ταῖς πέτραις καὶ τοῖς ὄρεσιν ἐκοιτάζοντο διὰ τὰ λοχευόμενα. καὶ διὰ τοῦτο τὰ μὲν ὄρη ἐκβλύζωντο γάλακτι καὶ ὡς πεπηγμένον βούτυρον γένεσθαι. ἀπέκαμνον δὲ οἱ δοῦλοί οἱ τὰ τῶν χηρῶν καὶ τῶν πενήτων ἐδέσματα ἐνέχοντες· καὶ ὀλιγωροῦντες κατηγορουντο μοι λέγοντες· Τίς ἂν δῴη ἡμῖν ἐκ τῶν σαρκῶν αὐτοῦ ἐμπλησθῆναι; λίαν μου χρηστοῦ ὄντος. Εἶχον δὲ ἓξ ψαλμοὺς καὶ δεκάχορδον κιθάραν· καὶ διεκρουομην τὸ καθ᾽ ἡμέραν μετὰ τὸ τρέφεσθαι τὰς χήρας καὶ ἐλάμβανον τὴν κιθάραν καὶ ἔψαλλον αὐτοῖς, καὶ αὐταὶ ὕμνουν. καὶ ἐκ τοῦ ψαλτηρίου ἀνεμίμνησκον αὐτὰς τοῦ θεοῦ ἵνα δοξάσωσιν τὸν Κύριον. καὶ εἴ ποτε ἐγόγγυζον αἱ θεράπαιναί μου, ἐλάμβανον τὸ ψαλτήριον καὶ τὸν μισθὸν τῆς ἀνταποδόσιας ἔψαλλον αὐταις· κατέπαυον αὐταις τῆς ὀλιγωρίας τοῦ γογγυσμοῦ. Καὶ τὰ ἐμὰ τέκνα μετὰ τὴν ὑπηρεσίαν τῆς διακονίας ἦρον καθ᾽ ἡμέραν τη δεῖπνον ἑαυτων· καὶ εἰσήρχοντο παρὰ τῷ ἀδελφῷ αὐτων τῷ πρεσβυτέρῳ δειπνῆσαι μετ᾽ αὐτοῦ, ἅμα καὶ τῶν τριῶν ἀδελφῶν αὐτῶν· τὰ δὲ ἐπικείμενα ταῖς θεραπαινίσιν, ἐπειδὴ γὰρ καὶ υἱοί μου ἀνέκειτω τοῖς ἀρρενικοῖς δούλοις τοῖς διακονοῦσιν· ἀνιστάμενος οὖν ἐγὼ κατὰ πρωὶ ἀνέφερον ὑπὲρ αὐτῶν θυσίας κατὰ των ἀριθμὸν αὐτῶν περιστερὰς τριακοσίους, ἐρίφους αἰγῶν πεντήκοντα καὶ πρόβατα δώδεκα· ταῦτα πάντα μετὰ τὴν σύνταξιν ἐκέλευον κατασκευασθῆναι ἐκ περιττοῦ καὶ ἀναλωθειναι τοῖς πτωχοῖς· καὶ ἔλεγον αὐτοῖς ἐγώ· Ταῦτα λαμβάνετε περιττὰ μετὰ τὴν σύνταξιν ἵνα δεηθῆτε ὑπὲρ τῶν τέκνων μου· μὴ ἄρα υἱοί μου ἥμαρτον ἐνώπιον Κυρίου λέγοντες μετὰ καταφρονήσεως ὅτι· Ἐσμεν ἡμεις τεκνα τοῦ πλουσίου ἀνδρός τούτου, ἡμῶν δέ ἐστιν τὰ χρήματα ταῦτα· διὰ τί δὲ καὶ διακονοῦμεν; ὅτι βδέλλυγμά ἐστιν ἐναντίον κυ̅ ἡ ὑπερηφανία. καὶ πάλιν ἐξαιρέτως μόσχον ἀνέφερον περι τὸ θυσιαστήριον τοῦ θεοῦ λέγων μήποτε υἱοί μου κακὰ ἐνενόεισα ἐν τῇ διανοια αὐτῶν πρὸς τὸν θεόν. Ἐμοῦ δὲ ταυτα ποιοῦντος ἐν τοῖς ἑπτὰ ἔτεσιν μετὰ τὸν ἄγγελον ὑποδεῖξαί μοι, εἶτα μετὰ τὸ εἰληφέναι τὴν ἐξουσίαν τὸν Σατανᾶν, το λοιπὸν κατῆλθεν ἀνιλεῶς καὶ ἐφλόγισεν τὰς ἑπτὰ χιλιάδας τῶν προβάτων τὰ ἐκταγέντα εἰς τὴν ἔνδυσιν τῶν πτωχῶν καὶ τῶν χηρῶν, καὶ τὰς τρισχιλίους καμήλους καὶ τὰς πεντακοσίας ὀνάδας καὶ τὰ πεντακόσια ζεύγη τῶν βοῶν. ταῦτα πάντα ἀνεῖλεν δι᾽ αὐτοῦ καθ᾽ ἣν εἴληφεν ἐξουσίαν κατ᾽ ἐμοῦ. καὶ τὰ λοιπὰ τῶν κτηνῶν μου ᾐχμαλωτευθησαν ὑπὸ τῶν συμπολιτῶν μου τῶν παρ᾽ παρ᾽ ἐμοι εὐεργετηθέντων σφοδρῶς, νυνὶ δὲ ἐπανισταμένων μοι καὶ ἀφαιρουμένων τὰ ὑπόλοιπα τῶν θρεμμάτων μου. καὶ τῶν ὑπαρχόντων μου ἀνήγγειλάν μοι τὴν ἀπώλειαν, καὶ ἐδόξασα τὸν θεὸν καὶ οὐκ ἐβλασφήμησα. Τότε ὁ διάβολος ἐγνωκώς μου τὴν καρδίαν κατεμηχανήσατό· μετασχηματισθεὶς εἰς βασιλέα τῶν Περσῶν, και ἐπέστη τῇ ἐμῇ πόλει, συναγαγὼν πάντας τοὺς ἐν αὐτῇ πανούργους. καὶ ἐλάλησεν αὐτοῖς μετὰ ἀπειλῆς λέγων· Οὗτος ὁ ἀνηρ ὁ Ἰωβὰβ, ὁ ἀναλώσας πάντα τὰ ἀγαθὰ τῆς γῆς καὶ μηδὲν καταλειπών, ὁ διαδεδωκὼς τοῖς δεομένοις καὶ τοῖς τυφλοῖς καὶ χωλοῖς, καὶ τὸν μὲν ναὸν τοῦ θεοῦ κάθηλεν ἀφανίσας τὸν τόπον τῆς σπονδῆς· διὸ καὶ ἐγὼ ἀποδώσω αὐτῷ καθὰ ἔπραξεν μετὰ τοῦ οἴκου τοῦ μεγάλου θεοῦ. συνέλθατε οὖν καὶ σκυλεύσατε ἑαυτοῖς πάντα τὰ ζῷα καὶ ὅσα ἔχει ἐπὶ τῆς γῆς. καὶ αὐτοὶ ἀποκριθέντες εἶπον αὐτῷ· Ἔχει ἑπτὰ υἱοὺς καὶ θυγατέρας τρεῖς· μὴ ἄρα καταφύγουσιν εἰς ἑτέρας χώρας καὶ ἐντύχωσιν καθ᾽ ἡμῶν ὡς τυραννούντων, καὶ λοιπὸν ἐπαναστάντες ἀποκτείνωσιν ἡμᾶς. καὶ εἶπεν αὐτοῖς· Μὴ φωβῆσθε ὅλως· τὸ γὰρ πλοίον τῶν κτηνῶν αὐτοῦ ἀπώλεσα ἐν πυρί, τὰ δὲ ἄλλα ᾐχμαλώτευσα, καὶ ἰδοὺ τὰ τέκνα ἀπολέσω. Καὶ ταῦτα λέγων αὐτοῖς, ἀπέλθων κατέβαλεν τὸν οἴκον ἐπὶ τὰ τέκνα μου καὶ ἀνεῖλεν αὐτά· καὶ οἱ συμπολῖται ἰδόντες ὅτι ἀληθῆ γέγονεν τὰ εἰρημένα ὑπ αὐτοῦ, ἐπελθόντες ἐδίωξάν με καὶ πάντα τὰ ἐν τῇ οἰκίᾳ μου διήρπαζον. οἱ ἐμοὶ ὀφθαλμοὶ τοὺς λύχνους ποιοῦντες ἔβλεπον· ἐπάνω τῶν τραπεζῶν μου καὶ τῶν κρεββάτων μου ἄνδρες εὐτελεῖς καὶ ἄτιμοι εἰσαν, καὶ οὐκ ἐδυνωμιν φθέγξασθαι τὶ κατ αὐτῶν· ἠτονημένος γὰρ εἰμι ὡς γυνὴ παρειμένη τὰς ὀσφύας ἀπὸ τοῦ πλήθους τῶν ὀδυνων, μνηστης μάλλιστα τοῦ προσημανθέντος μοι πολέμου ὑπὸ τοῦ Κυρίου διὰ τοῦ ἀγγέλου αὐτοῦ καὶ ἐγκωμίων τῶν λαληθέντων μοι· καὶ ἐγενόμην ὡσηθελον εἰσβαλεῖν εἰς πόλιν τινὰ ἰδεῖν τὸν ἑαυτῆς πλοῦτον καὶ κληρονομεῖν μέρος τῆς δόξης αὐτῆς, καὶ ὁσωτε μὲν φορτίον ἐμβαλλόμενος ἐν θαλασσίῳ πλοίῳ καὶ μεσοπελαγίσας ἰδὼν τὴν τρικυμίαν καὶ τὴν ἐναντίωσιν τῶν ἀνέμων, ἔρριψεν δὲ εἰς θάλασσαν τὸ φορτίον λέγων· Θελων ἀπολέσθαι τὰ πάντα μόνον εἰσελθεῖν εἰς τὴν πόλιν ταύτην ἵνα κληρονομήσω τὰ κρείττονα τῶν σκευῶν καὶ τὸ πλοῖον. οὕτω κἀγὼ ἡγησάμην τὰ ἐμὰ ἀντ᾽ οὐδένος προσεγγίζειν τῇ πόλει περὶ ἧς λελάληκέν μοι ὁ ἄγγελος. Ἐλθόντος δὲ τοῦ ὑστερου ἀγγέλου καὶ δηλώσαντός ἐμοι τὴν τῶν ἐμῶν τέκνων ἀπώλειαν, ἐταράχθην μεγάλῃ ταραχῇ καὶ διέρρηξά μου τὰ ἱμάτια λέγων τῷ ἀπαγγέλλοντι μοι Πῶς οὖν σὺ ἐσώθης; καὶ τότε ἐγὼ συνιδὼν τὸ γενόμενον ἀνεβόησα λέγων· Ὁ Κύριος ἔδωκεν, ὁ Κύριος ἀφείλατο· ὡς τῷ κυρίῳ ἔδοξεν, οὕτως καὶ ἐγένετο· εἴη τὸ ὄνομα κυρίου εὐλογημένον. Τῶν οὖν ὑπαρχόντων μοι πάντων ἀπολλομενων ἔμαθεν ὁ Σατανᾶς ὅτι οὐδὲν δύναταί εἰς ὀλιγωρίαν τρέψαι· καὶ ἀπελθὼν ᾐτήσατο τὸ σῶμά μου παρὰ τοῦ Κυρίου ἵνα ἐπενέγκῃ μοι πληγήν· καὶ τότε παρέδωκέν με ὁ Κύριος εἰς χεῖρας αὐτοῦ χρήσθαι τῷ σώματί μου ὡς ἐβουλετο, τῆς δὲ ψυχῆς μου οὐκ ἔδωκεν αὐτῷ ἐξουσίαν. καὶ προσῆλθεν καθημένου μου ἐπὶ τὸν θρόνον μου καὶ πενθοῦντι τὴν τῶν τέκνων μου ἀπώλειαν· καὶ ὁμοιώθη μεγάλῃ καταιγίδι καὶ τὸν θρόνον μου κατέστρεψεν· καὶ ἐποὶησα ὥρας τρεῖς ὑπὸ τὸν θρόνον μου μὴ δυνάμενος ἐξελθεῖν. καὶ ἐπάταξέν με πληγὴν σκληρὰν ἀπὸ κορυφῆς ἕως ὀνύχων τῶν ποδῶν μου. καὶ ἐν μεγάλῃ ταραχῇ καὶ ἀδημονίᾳ ἐξῆλθον τὴν πόλιν, καθεσθεὶς ἐπὶ τῆς κοπρίας σκωληκόβρωτον εἶχον τὸ σῶμά μου· καὶ συνέβρεχον τὴν γῆν ἐκ τῆς ὑγρασίας καὶ οἱ ἰχῶρες τοῦ σώματός μου σκώληκες πολλοὶ ἦσαν ἐν αὐτῷ καὶ εἴποτε ἀφήλατο σκώληξ, ἦρον αὐτων καὶ κατεγγιζον εἰς τὸ αὐτὸ λέγων· Παράμεινον ἐν τῷ αὐτῷ τόπῳ ἐν ᾧ ἐτέθης ἄχρις οὗ ἐπισταλθῇ σοι ὑπὸ τοῦ κελεύσαντός σοι. Καὶ ἔτη τεσσαράκοντα ὀκτὼ ἐποίησα καθεζόμενος ἐν τῇ κοπρίᾳ ἐκτὸς τῆς πόλεως ἐν ταῖς πληγαῖς ὥστε με ἰδεῖν, τέκνα μου, ἐν τοῖς ἐμοῖς ὀφθαλμοῖς τὴν ταπεινήν μου γυναῖκα ὑδροφοροῦσαν εἰς οἶκον τινὸς ἀσχήμονως ὡς παιδίσκην ἕως οὗ λάβῃ ἄρτον καὶ προσενέγκῃ μοι· καὶ ἐγὼ κατανενυγμένος την ψυχην ἔλεγον· Ὦ τῆς ἀλαζονείας τῶν ἀρχόντων τῆς πόλεως ταύτης, οὐδὲ ἀξηους εἶναι κυνῶν τῶν ἐμῶν νομάδων ἡγοῦμαι· ὅτι πῶς χρῶνται τῇ γαμετῇ μου ὡς δουλη; καὶ μετὰ ταῦτα ἀνελάμβανον λογισμὸν. Καὶ μετὰ ἕνδεκα ἔτη καὶ αὐτὸν τὸν ἄρτον ἄφειλαντο τοῦ μὴ προσενεχθῆναί μοι μόλις ἐπιτρέψαντες ἔχειν αὐτὴν τὴν ἰδίαν τροφήν· καὶ αὐτὴ λαμβάνουσα διεμέριζεν ἑαυτῇ τε καὶ ἐμε, λέγουσα μετ᾽ ὀδύνης· Οὐαί μοι, τάχα οὔτε χορτάζεται ἄρτου. καὶ οὐκ ἐφείδετο ἐξελθεῖν ἐν τῇ ἀγορᾷ προσαιτῆσαι ἄρτον παρὰ τῶν ἀρτοπρατῶν ἕως οὗ προσενέγκῃ μοι καὶ φάγω. Καὶ ὁ Σατανᾶς τοῦτο γνοὺς μετεσχηματίσθη εἰς ἀρτοπράτην· καὶ ἐγένετο κατὰ συγκυρίαν ἀπελθεῖν πρὸς αὐτὸν τὴν γυναῖκά μου αἰτῆσαι ἄρτον παρ αὐτου νομίζουσα εἶναι αὐτὸν τον ἄνθρωπον. καὶ ὁ Σατανᾶς αὐτῇ ἔλεγεν· Παρασχοῦ τὸ τίμημα καὶ λάβε ὃ θέλεις. ἀποκριθεῖσα δὲ αὐτῷ λέγει· Πόθεν μοι ἀργύριον; ἦ ἀγνοεῖς τὰ συμβεβηκότα ἡμῖν ὧδε πονηρά; εἰ μὲν ἐλεεῖς ἐλέησον, εἰ δὲ μὴ σὺ ὄψει. καὶ ἀπεκρίθη πάλιν λέγων· Εἰ μὴ ἄξιοι ἦτε τῶν κακῶν, οὐκ ἂν ἀπελάβετε ταῦτα· νῦν οὖν εἰ μὴ ἔχεις ἐν χερσίν ἀργύριον, ὑποθοῦ μοι τὴν τρίχαν τῆς κεφαλῆς σου καὶ λάβε τρεῖς ἄρτους· ἴσως δυνήσεσθε ζῆσαι ἐν τρισὶν ἡμέραις. τότε ἐν ἑαυτῇ ἔλεγεν· Τί γάρ μοι ἡ θρὶξ τῆς κεφαλῆς πρὸς τὸν ποιουντα μου ἄνδρα; καὶ οὕτω καταφρονήσασα τῆς τρίχος εἶπεν αὐτῷ· ἄναστας κεῖρον αὐτήν. τότε λαβὼν ψαλίδα ἦρεν τὰς τρίχας τῆς κεφαλῆς αὐτῆς καὶ ἔδωκεν αὐτῇ τρεῖς ἄρτους πάντων ὁρόντων· ἡ δὲ λαβοῦσα ἦλθεν καὶ προσεφερε μοι· καὶ ὁ Σατανᾶς ἠκολούθει αὐτῇ ἐν τῇ ὁδῷ περιπατῶν κεκρυμμένος καὶ πλαγίαζων αὐτῆς τὴν καρδίαν. Καὶ ἅμα τε ἤγγισεν πρός με ἡ γυνή μου, ἀνακράξασα μετὰ κλαυθμοῦ λέγει μοι· Ἰώβ Ἰώβ, ἄχρι τίνος καθέζῃ ἐπὶ τῆς κοπρίας ἔξω τῆς πόλεως λογιζόμενος ἔτι μικρὸν καὶ ἐκδεχόμενος τὴν ἐλπίδα τῆς σωτηρίας μου; καὶ ἐγὼ πλανῆτις καὶ λάτρις τόπον ἐκ τόπου περιερχομένη· ἤδη γὰρ ἀπόλωλεν ἀπὸ τῆς γῆς τὸ μνημόσυνόν σου, υἱοί μου καὶ θυγατέρες, ἐμῆς κοιλίας ὀδυνες και πονοι, οὓς εἰς τὸ κενὸν ἐκοπίασα μετὰ μόχθων· σὺ δὲ κάθῃ ἐν σαπρίᾳ σκωλήκων διανυκτερεύων αἴθριος, κἀγὼ πάλιν ἡ παναθλία ἐργαζομένη ἡμέρας ὀδυνωμένη καὶ ἐν νυκτὶ ἕως ἂν εὐπορήσασα ἀρτου· οὐκέτι γὰρ μοι διδῶται ὁ περιττὸς ἄρτος ἐκεῖνος μόγις καὶ τὴν ἐμὴν τροφὴν λαμβάνω καὶ διαμεριζουσα σοί τε καὶ ἐμοί, ἐννοουμένη ἐν τῇ καρδίᾳ μου ὅτι οὐκ ἀρκετὸν εἶναί σε ἐν πόνοις, ἀλλὰ καὶ μὴ ἐμπίπλαστε ἄρτου· ὥστε τολμῆσαι ἀναισχύντως ἐξελθεῖν εἰς τὴν ἀγοράν, κατανυγησα ἐν τῇ καρδίᾳ μου ὅτι οὐκ ἀρκετὸν πράττειν εἰπεν· Δός μοι ἀργύριον καὶ λήψει, κἀμου δεῖξαι αὐτῷ τὴν ἀπορίαν ἡμῶν καὶ ἀκοῦσαι παρ᾽ αὐτοῦ· Εἰ μὴ ἔχεις, γυναῖκα, ἀργύριον, παρασχοῦ μοι τὴν τρίχα τῆς κεφαλῆς σου καὶ λάμβανε τρεῖς ἄρτους· ἴσως ζήσεσθε ἐν τρισὶν ἡμέραις. κἀγὼ ἐγκακήσασα εἶπον αὐτῷ· Ἀναστὰς κεῖρόν με σεαυτῷ. καὶ οὕτως ἀναστὰς μετὰ ψαλίδος ἀτίμως ἔκειρέν μου τὴν τριχαν ἐν τῇ ἀγορᾷ παρεστῶτος τοῦ ὄχλου καὶ θαυμάζοντος. Τίς οὐκ ἐξεπλάγη λέγοντες ὅτι· Αὕτη ἐστὶν Σιτιδα ἡ γυνὴ τοῦ Ἰώβ; ἥτις εἶχεν σκεπάζοντα αὐτῆς τὸ καθεστήριον βῆλα δεκατέσσαρα καὶ θύραν ἔνδοθεν θυρῶν ἕως ἂν ὅλως καταξιωθῇ τις εἰσαχθῆναι πρὸς αὐτήν· καὶ νυνὶ δὲ καταλλάσσει τὴν τρίχα αὐτῆς ἀντὶ ἀρτου. ἡ εισαν κάμηλοι γεμοσμένοι ἀγαθῶν ἀπεφέροντο εἰς τὰς χώρας πτωχοῖς, ὅτι νῦν δίδωσιν τὴν τρίχα αὐτῆς ἀντὶ ἄρτων. Ἴδε ἡ ἔχουσα ἑπτὰ τραπέζας ἀκοινητου οἰκίας, ᾖ ἤσθιον οἱ πτωχοὶ καὶ πᾶς ξένος, ὅτι νῦν καταπιπράσκει τὴν τρίχα ἀντὶ ἄρτων. Βλέπε ἥτις εἶχεν τὸν νιπτῆτα τῶν ποδῶν αὐτῆς χρυσοῦν καὶ ἀργυροῦν, νυνὶ δὲ ποσὶν βαδίζει ἐπὶ ἐδάφους, ἀλλὰ καὶ τὴν τρίχα ἀντικαταλλάσσει ἀντὶ ἄρτων. Ἰδεται τε ὅτι αὕτη ἐστὶν ἥτις εἶχεν τὴν ἔνδυσιν ἐκ βύσσου ὑφασμένην σὺν χρυσῷ, νυνὶ δὲ φορεῖ ῥακκώδη καὶ ἀντικαταλλάσσει τὴν τρίχα αὐτῆς ἀντὶ ἄρτων. Βλέπε τὴν τοὺς κραβαττους χρυσεους καὶ ἀργυρέους ἐχουσα, νυνὶ δὲ πιπρασκουσα τὴν τρίχα ἀντὶ ἄρτων. ἁπαξαπλῶς Ἰώβ πολλῶν ὄντων τῶν εἰρημένων, συντόμως λέγω σοι· ἐπεὶ ἡ ἀσθενεία τῆς καρδίας μου συνέτριψέν μου τὰ ὀστᾶ· ἀνάστηθι οὖν καὶ σὺ καὶ λαβὼν τοὺς ἄρτους χορτάσθητι, καὶ εἶπόν τι ῥῆμα πρὸς κύριον καὶ τελεύτα· καὶ ἐγὼ δὲ πάλιν ἀπαλλαγήσομαι ἀκηδίας διὰ πόνων τοῦ σώματός σου. Καὶ ἐγὼ ἀπεκρίθην αὐτῇ· Ἰδοὺ ἐγὼ δέκα ἑπτὰ ἔτη ἔχω ἐν ταῖς πληγαῖς, ὑφιστάμενος τοὺς σκώληκας τοὺς ἐν τῷ σώματί μου, καὶ οὐκ ἐβαρύνθην τὴν ψυχήν μου διὰ πόνους ὅσον διὰ τὸ ῥῆμα ὁ εἶπας ὅτι· Εἰπόν τι ῥῆμα εἰς Κύριον καὶ τελεύτα. ὁμιος τὰ κακὰ ταῦτα τῶν τέκνων ἡμῶν ἀπώλειαν καὶ τῶν ὑπαρχόντων ἡμῶν βουλόμενος ἡμᾶς λαλῆσαί τι εἰς Κύριον ἀπαλλοτριωθῶμεν τοῦ μεγάλου πλούτου; διὰ τί δὲ οὐκ ἐμνήσθης τῶν μεγάλων ἐκείνων ἀγαθῶν ἐν οἷς ὑπήρχομεν; εἰ οὖν τὰ ἀγαθὰ ἐδεξάμεθα ἐκ χειρὸς παρα Κυρίου, τὰ κακὰ πάλιν οὐχ ὑπομεινομεν; ἀλλὰ μακροθυμήσωμεν ἐν πάντι ἕως οὗ ὁ κύριος σπλαγχνισθεὶς ἐλεήσῃ ἡμᾶς. ἆρα σὺ οὐχ ὁρᾷς τὸν διάβολον ὄπισθέν σου ἑστηκωτα καὶ ταράσσοντα τοὺς διαλογισμούς σου, ὅπως καὶ ἐμὲ ἀπατήσῃ; βούλεται γὰρ ὑποδεῖξαι σε ὥσπερ μίαν τῶν ἀφρόνων γυναικῶν τῶν πλανησάντων τὴν τῶν ἀνδρῶν αὐτῶν ἁπλότητα. Ἐγὼ δὲ πάλιν στραφεὶς πρὸς τὸν Σατανᾶν, ὄπισθεν ὄντα τῆς γυναικός μου, εἶπον· Ἐλθὲ ἐπὶ τὰ ἔμπροσθεν, παύσαι κρυπτόμενος· μὴ ὁ ὡς λέων τὴν ἰσχὺν δεικνύει ἐν τῇ γαλεάγρᾳ; μὴ τὸ πετεινὸν ἀνηπτα τυγχάνων ἐν καρτελλῳ; οὐχι ἀχρι τουτο λέγω· ἐξελθὼν πολέμησον μετ ἐμοῦ; τότε ἐξόπισθεν τῆς γυναικός μου ἐξῆλθεν καὶ σταθεὶς ἔκλαυσεν λέγων· Ἴδε, Ἰώβ, διαφωνῶ καὶ ὑποχωρῶ σου α̅ν̅ο̅υ̅ σαρκίνου ὄντι, ἐγώ εἰμι πνεῦμα· σὺ μὲν ἐν πληγῇ ὑπάρχεις, ἐγώ δέ εἰμην ἐν ὀχλήσει μεγάλῃ. ἐγενόμην ὃν τρόπον ἀθλητὴς παλαίων μετὰ ἀθλητοῦ, καὶ εἷς τὸν ἕνα κατέρρηξεν· καὶ ὁ μὲν ἐπάνω τὸν ἐπικατω ἐφησεν πλήσας τὸ στόμα αὐτοῦ ἄμμου καὶ πᾶν μέλος αὐτοῦ συγκλάσας ὑποκάτω αὐτοῦ ὄντος· καὶ ἐνέγκαντος αὐτοῦ τὴν καρτερίαν καὶ μὴ διαφωνήσαντος μέγα ἐφώνησεν ἀγμην ὁ ἐπάνω. οὕτω καὶ σύ, Ἰώβ, ὑπόκατω ἦς καὶ ἐν πληγῇ, ἀλλ᾽ ἐνίκησας τὰ παλαιστρικά μου ἃ ἐπήγαγόν σοι. τότε καταισχυνθεὶς ὁ Σατανᾶς ἀνεχώρησεν ἀπ᾽ ἐμοῦ ἐν τρισὶν ἔτεσιν. νῦν οὖν, τέκνα μου, μακροθυμήσατε καὶ ὑμεῖς ἐν πάντι συμβαίνοντι ὑμῖν, ὅτι κρείσσων ἐστὶν πάντων ἡ μακροθυμία. Ὅτε δὲ ἐπλήρωσα εἴκοσι ἔτη τυγχάνων ἐν τῇ πληγῇ, ἤκουσαν οἱ βασιλεῖς τὰ συμβεβηκότα μοι· καὶ ἀναστάντες ἦλθον πρός με ἕκαστος ἐκ τῆς ἰδίας χώρας ὅπως ἐπισκεψάμενοι παραμυθήσονταί με· ἡνίκα δὲ ἤγγισάν μοι· κράξαντες δὲ ἔκλαυσαν, ῥήξαντος ἕκαστος τὴν ἑαυτοῦ στολὴν καὶ κατασπασάμενοι γῆν παρεκάθισάν μοι ἑπτὰ ἡμέρας καὶ ἑπτὰ νύκτας· καὶ οὐδεὶς αὐτῶν λελάληκέν μοι, καὶ οὐχὶ μακροθυμοῦντες μοι ἀλλ᾽ ἐπειδὴ ἤδεισάν με τὸν ἐν πολλῷ πλούτῳ ὄντα οὐδέποτε εἰκάσαντες. καὶ γὰρ ὅτε ἠρξάμην αὐτοῖς ἀναφέρειν τοὺς πολυτελεῖς λίθους, και ἀπεθαύμαζον καὶ τύπτοντες τὰς χεῖρας ἔλεγον· Ὅταν ἡμῶν τῶν τριῶν βασιλέων τὰ χρήματα συναχθῇ εἰς ἓν ἐπὶ τὸ αὐτό, οὐ μὴ ἀναλώσει τοὺς λίθους τοὺς ἐνδόξους τῆς βασιλείας σου. εὐγενέστερος γὰρ εἶ τῶν ἀφ᾽ ἡλίου ἀνατολῶν. ὁπηνίκα δὲ ἠλθεν ἐπὶ τὴν Λυσιτιδα ἐρωτήσαντες ἐν τῇ πόλει ὅτι· Ποῦ Ἰωβὰβ ὁ τῆς Αἰγύπτου ὅλης βασιλεῦων; καὶ ἐμήνυσαν αὐτοῖς περὶ ἐμοῦ ὅτι· ἐπὶ τῆς κοπρίας ἔξω τῆς πόλεως· ἔχει γὰρ εἴκοσι ἔτη μὴ ἀνελθὼν ἐν τῇ πόλει. καὶ πάλιν ἠρώτησαν περὶ τῶν ὑπαρχόντων μοι καὶ ἐδηλώθη αὐτοῖς τὰ συμβεβηκότα μοι. καὶ ἀκούσαντες ἐξῆλθον τὴν πόλιν ἅμα τοῖς πολίταις· καὶ οἱ μὲν πολῖταί μου ὑπέδειξαν με αὐτοῖς, οἱ δὲ ἀντετειναντο λέγοντες μὴ εἶναί με τὸν Ἰωβὰβ. ἁπαξαπλῶς ἔτι ἀμφιβαλλόντων αὐτῶν, στραφεὶς Ἐλεφας ὁ τῶν θεμανῶν βασιλεὺς εἶπεν· Σὺ εἶ Ἰὼβ ὁ συμβασιλεὺς ἡμῶν; και γε κλαύσας κατεσπασάμην γῆν ἐπὶ τὴν κεφαλήν μου καὶ κινήσας αὐτὴν, αὐτοῖς ἐδήλωσα ὅτι· Ἐγώ εἰμι. ἰδόντες δέ με κινοῦντα τὴν κεφαλήν μου κατέπεσαν εἰς τὴν γὴν ἐκλυθέντες· καὶ κοινηθέντων τῶν στρατευμάτων αὐτῶν βλεπόντων τοὺς τρεῖς βασιλεῖς κατερρημένους ἐν τῇ γῇ ὡση ὥρας τρεῖς ὡς νεκρούς, τότε ἀναστάντες συνελάλουν ἀλλήλοις ὅτι· Οὐ πιστεύομεν ὅτι οὗτός ἐστιν. καὶ λοιπὸν ἐκάθισαν ἐν ταῖς ἑπτὰ ἡμέραις διακρίνοντος τὰ κατ᾽ ἐμέ, διαλογιζόμενοι τὰ κτήνη καὶ τὰ ὑπάρχοντά μοι λέγοντες· Μὴ οὐκ οἴδαμεν τὰ πολλὰ ἀγαθὰ τὰ ἀποστελλόμενα ὑπ᾽ αὐτοῦ εἰς τὰς πόλεις καὶ εἰς τὰς κύκλῳ κώμας διαδίδοσθαι τοῖς πτωχοῖς, παρεκτὸς καὶ τῶν ἐν τῇ οἰκίᾳ αὐτοῦ ἐρρημένων; πῶς νῦν ἐν τῇ τιαυτη νεκρωτητα ἐξέπεσε; Ἐγένετο δὲ μετὰ τὰς ἑπτὰ ἡμέρας οὕτως διαλογιζομενοις, ἀποκριθεὶς Ἐλιοῦς εἶπεν τοῖς βασιλεῦσιν· Προσεγγισῶμεν αὐτῷ καὶ ἐξετάσωμεν ἀκριβῶς εἰ ὅλως οὑτως ἐστιν ἢ οὐ. οἱ δὲ μακρά μου ὄντες ὡς ἱμισεως σταδίου διὰ τὴν δυσωδίαν τοῦ σώματός μου, ἀναστάντες προσήγγισάν μοι ἔχοντες εὐωδίας ἐν ταῖς χερσὶν αὐτῶν, συνόντων αὐτοῖς τῶν στρατιωτῶν καὶ θυμίαμα βαλλόντων μοι κυκλόθεν, ὅπως ἂν δυνηθῶσιν προσεγγυσουσιν μοι· καὶ ποιησάντες ἡμέρας τρεῖς χορηγοῦντες τὰ θυμιάματα, πλησίον μη ἐγένοντο. καὶ ἀποκριθεὶς Ἐλιοὺς εἶπέν μοι· Σὺ εἶ Ἰὼβ ὁ συμβασιλεὺς ἡμῶν; σὺ εἶ ὁ τότε ἔχων τὴν μεγάλην δόξαν; σὺ εἶ ὁ ὡς ὁ ἥλιος τῆς ἡμέρας λάμπων πάσῃ τῇ γῇ; σὺ εἶ ὁ ὡς ἡ σελήνη καὶ οἱ ἀστέρες ἐν τῷ μεσονυκτίῳ φαίνοντες; καὶ τότε ἀποκριθεὶς εἶπον αὐτῷ· Ἐγώ εἰμι. καὶ οὕτως κλαύσας κλαυθμὸν μέγαν σὺν θρήνῳ βασιλικῷ ἀνεφώνησεν ὑποφωνούντων αὐτῷ τῶν ἄλλων βασιλέων καὶ τῶν στρατευμάτων αὐτῶν. Ἀκούσατε οὖν τοῦ κλαυθμοῦ Ἐλιοὺς ὑποδεικνύοντος τὸν πλοῦτον τοῦ Ἰώβ τοῖς πᾶσιν· Ποῦ τυγχάννει ἡ δόξα τοῦ θρόνου αὐτοῦ; Σὺ εἶ ὁ τὰ ἑπτακισχίλια πρόβατα ἐκτάξας εἰς τὴν τῶν πτωχῶν ἔνδυσιν· ποῦ νῦν τυγχάνει ἡ δόξα τοῦ θρόνου σου; σὺ εἶ η τὰς τρισχιλίους καμήλους ἐκτάξας εἰς μεταφορὰν τῶν ἀγαθῶν τοῖς πένησιν· ποῦ νῦν τυγχάνει ἡ δόξα τοῦ θρόνου σου; σὺ εἶ ὁ τους χιλίους βόας ἐκτάξας εἰς ἀρωτριασμον των πενητων· ποῦ νῦν τυγχάνει ἡ δόξα τοῦ θρόνου σου; σὺ εἶ ὁ τοὺς χρυσέους κραβάττους ἔχων, νῦν δὲ καθήμενος ἐπὶ κοπρίας· ποῦ νῦν τυγχάνει ἡ δόξα τοῦ θρόνου σου; σὺ εἶ ὁ τὸν θρόνον ἔχων ἐκ λίθων πολυτελῶν, νῦν δὲ ἐν σποδῷ καθήμενος· ποῦ νῦν ἡ δόξα τοῦ θρόνου σου; σὺ εἶ ὁ τὰς ἱδρυμένας ἑξήκοντα τραπέζας τοῖς πτωχοῖς στηρίξας· ποῦ νῦν ὑπαρχει ἡ δόξα τοῦ θρόνου σου; σὺ εἶ τὰ θυμιατήρια τῆς ὠδεις ἐκκλησίας ἔχων· ποῦ νῦν τυγχαννη ἡ δόξα τοῦ θρόνου σου, ὅτι ἐν δυσωδίᾳ ὑπάρχεις; σὺ εἶ ὁ χρυσέους λύχνους ἐπὶ τὰς ἀργυρᾶς ἔχων, νυνὶ δὲ προσδοκᾷς τὴν φαῦσιν τῆς σελήνης· ποῦ νῦν τυγχάνει ἡ δόξα τοῦ θρόνου σου; σὺ εἶ ὁ τὸ ἄλειμμα ἔχων ἐκ τοῦ λιβάνου, νυνὶ δὲ ἐν ἀπορίᾳ ὤν· ποῦ νῦν τυγχάνει ἡ δόξα τοῦ θρόνου σου; σὺ εἶ ὁ καταγελάσας τῶν ἀδικούντων καὶ ἁμαρτανόντων, νυνὶ δὲ ἐγένου χλεύῃ· ποῦ νῦν τυγχάνει ἡ δόξα τοῦ θρόνου σου; Τοῦ δὲ Ἐλιοὺς μακρύναντος τὸν κλαυθμὸν ὑποφωνούντων αὐτῷ τῶν συμβασιλέων ὥστε γενέσθαι μεγαλη ταραχήν, καὶ καταπαυσάσης τῆς κραυγῆς εἶπον αὐτοῖς· Σιώπατε· καὶ νῦν ὑποδείξω ὑμῖν τὸν θρόνον μου καὶ τὴν δόξαν τῆς εὐπρεπείας αὐτοῦ τὴν οὖσαν ἐν τοῖς ἁγίοις. ἐμοῦ ὁ θρόνος ἐν τῷ ὑπερκοσμίῳ ἐστίν, καὶ ἡ τούτου δόξα καὶ ἡ εὐπρέπεια ἐκ δεξιῶν τοῦ θ̅υ̅ ἐστιν ἐν οὐρανοῖς. ἐμοῦ ὁ θρόνος αἰώνιος ἔστιν· ὁ κόσμος ὅλος παρελεύσεται καὶ ἡ δόξα αὐτοῦ οὐ παρελθη καὶ οἱ προσέχοντες αὐτῷ ἐσται ἐν τῇ καταστροφῇ αὐτοῦ. ἐμοῦ δὲ ὁ θρόνος ὑπάρχει ἐν τῇ ἁγίᾳ γῇ, καὶ ἡ δόξα αὐτοῦ ἐν τῷ αἰῶνί ἐστιν τῷ ἀπαραλλάκτῳ. οἱ μὲν ποταμοὶ ξηρανθήσονται καὶ τὰ γαυριάματα αὐτῶν καταβαίνει εἰς τὰ βάθη τῆς ἀβύσσου. οἱ δὲ ποταμοὶ τῆς ἐμῆς ἐν ᾗ ἐστιν ὁ θρόνος μου οὐ ξηραίνονται οὐδὲ ἀφανισθήσονται εἰς τὸ διηνεκές. οὗτοι οἱ βασιλεῖς παρελεύσονται καὶ οἱ ἡγούμενοι παρέρχονται, καὶ ἡ δόξα καὶ τὸ καύχημα αὐτῶν ἔσονται ὡς ἐν ἐσόπτρῳ· ἐμοῦ δὲ ἡ βασιλεία εἰς τὸν αἰῶνα αἰῶνος, καὶ ἡ δόξα καὶ ἡ εὐπρέπεια αὐτῆς ἐν τοῖς ἅρμασιν τοῦ πατρὸς ὑπάρχει. Καὶ ἐμοῦ ταῦτα λέγοντος πρὸς αὐτοὺς ἵνα σιωπήσωσιν, ὀργισθεὶς Ἐλεφαζ εἶπεν τοῖς ἄλλοις φίλοις· Τί χρήσιμον ὅτι οὕτω παραγεγόναμεν ὧδε ἵνα παραμυθησώμεθα αὐτὸν; καὶ ἰδοὺ οὑτως ἐγκαλη ἡμῖν· διὸ ἀναχωρήσωμεν εἰς τὰς ἰδίας χώρας· οὑτως ἐν ταλαιπωρίᾳ σκωλήκων κάθηται καὶ ἐν δυσωδίᾳ, καὶ ἀγμην ἐγειρεται καθ᾽ ἡμῶν· Βασιλεῖαι παρέρχονται καὶ οἱ ἡγούμενοι αὐτῶν· ἡ δέ μοι, φησίν, ἔσται ἕως τους αἰῶνος. ἀναστὰς δὲ ἐν μεγάλῃ ταραχῇ Ἐλιφᾶζ ἔκλινεν ἀπ᾽ αὐτῶν ἐν μεγάλῃ ταραχῃ και λύπῃ λέγων· Ἐγὼ πορεύσομαι· ἐληλύθαμεν γὰρ ἵνα παραμυθησώμεθα αὐτὸν καὶ ἀγμην κατέλυσεν ἡμᾶς ἀπέναντι τῶν στρατιωτῶν ἡμῶν. Τότε Βαλδᾶς ἐκράτησεν αὐτὸν τῆς χειρὸς λέγων· Οὐχ οὕτως δεῖ λαλῆσαι ἀνθρώπῳ πενθοῦντι, οὐ μόνον ἀλλὰ καὶ ἐν πληγαῖς πολλαῖς ὄντι. ἰδοὺ ἡμεῖς ὅλως ὑγιαίνοντες οὐκ ἰσχύσαμεν προσεγγίσαι αὐτῷ διὰ τὴν δυσωδίαν εἰ μὴ διὰ πλείονος εὐωδίας· σὺ δὲ ὅλως ἀμνημονης, Ελιφᾶζ, ἁπλῶς νοσήσας ἐν ταῖς δυσὶν ἡμερας; νῦν οὖν μακροθυμήσωμεν ἵνα γνῶμεν ἐν τίνι ἐστίν· μήτι ἄρα ἐξέστη αὐτοῦ ἡ καρδία, μηδε ἀναμημνησκετω τῆς εὐδαιμονίας τῆς προτερον, καὶ ἐμάνη κατὰ ψυχήν; τίς γὰρ οὐκ ἂν ἐκπλάγη καὶ πάνυ τυγχάνων ἐν πληγαῖς; ἀλλα ἔασόν με προσεγγίσαι αὐτῷ, καὶ γνώσομαι ἐν τίνι ἐστίν. Τότε ἐγερθεὶς Βαλδᾶς προσήγγισεν με λέγων· Σὺ εἶ Ἰώβ; καὶ ἐγὼ εἶπον· Ναί. καὶ εἶπεν· Ἆρα ἐν τῷ καθεστώτι ἐστει ἡ καρδία σου; και ἐγω εἶπον ὅτι· μὲν τοῖς γηίνοις τοις οὐσυν ἐστηκεν, ἐπειδὴ ἀκατάστατος ἡ γῆ καὶ οἱ κατοικοῦντες ἐν αὐτῇ· ἐν δὲ τοῖς ἐπουρανίοις συνέστηκεν ἡ καρδία μου, διότι οὐχ ὑπάρχει ἐν οὐρανῷ ταραχή. ὑπολαβὼν δὲ Βαλδᾶς λέγει ὅτι· μέν γινώσκομεν τὴν γῆν ἀκατάστατον οὖσαν, ἐπειδὴ γὰρ κατὰ καιρὸν ἀλλοιοῦται· ἐνίοτε εἰρηνεύει, ἐσθ᾽ ὅτε καὶ πολεμεῖται· περὶ δὲ τοῦ οὐρανοῦ ἀκούομεν ὅτι εὐσταθεῖ. ἀλλ᾽ εἰ ἀληθῶς ἐν τῷ καθεστῶτι τυγχάνεις, ἐρωτήσω σε λόγον, καὶ ἀν ἀποκριθῇς μοι πρὸς τον πρῶτον νουν, ἐχω σαι ἐρωτῆσαι ἐν τῷ δευτέρῳ· καὶ ἐὰν ἀποκριθῇς μοι εὐσταθὲς, δῆλον ὅτι ἡ καρδία σου οὐκ ἐξεστι. Καὶ πάλιν εἶπεν· τίνι σὺ ἐλπίζεις; κἀγὼ εἶπον· Ἐπὶ τῷ θεῷ τῷ σωζοντι. καὶ πάλιν εἶπέν μοι· Τίς ἀφείλατο σου τὰ ὑπάρχοντα ἢ ἐπήνεγκέν σοι τὰς πληγὰς αὐτας; κἀγὼ εἶπον· Ὁ θεός. καὶ πάλιν ὑπολαβὼν εἶπεν· εἰ τῷ θεῷ ἐλπίζεις, πῶς οὖν ἀδικῆσαι κρίνων; ἐπενεγκών σου τὰς πληγὰς ταύτας ἢ ἀφελόμενός σου τὰ ὑπάρχοντα. εἰ δ ἀν καὶ ἀφείλατο, ἐχρῆν αὐτὸν μὴ διδωναι τι· οὐδέποτε βασιλεὺς ἀτιμάζει στρατιώτην ἴδιον καλῶς αὐτῷ δορυφοροῦντα· ἢ τίς ποτὲ καλυψαι τὰ βάθη τοῦ Κυρίου καὶ τῆς σοφίας αὐτοῦ, ἵνα τολμᾷ τίς προσάπτειν τῷ Κυρίῳ ἀδίκημα; ἀποκρίνου μοι, Ἰώβ, πρὸς ταῦτα. καὶ πάλιν λέγω σοι, εἰ ἐν τῷ καθεστῶτι ὑπάρχεις, διδαξον μοι, εἰ ἔστιν σοι φρόνησις, διὰ τί ἥλιον μὲν ὁρῶμεν ἀνατέλλοντα ἐπὶ ἀνατολᾶς, δύνοντα δὲ ἐν τῇ δύσει, καὶ πάλιν ἀνιστάμενοι κατὰ πρωὶ εὑρίσκομεν τὸν αὐτὸν ἐν ἀνατολαῖς ἀνατέλλοντα; νουθέτησον πρὸς ταῦτα. καὶ εἶπον· Νουθετισον με πρὸς ταῦτα, εἰ ἐστίν σοι φρόνησις· ἐν ἐμοί, καὶ σύνεσις τῇ καρδίᾳ μου· διὰ τί οὖν μὴ λαλήσω τὰ μεγαλεῖα τοῦ Κυρίου; εἰ ὅλως ἂν πεσι μου τὸ στόμα εἰς τὸν δεσπότην; μὴ γένοιτο· τίνες γὰρ ἐσμὲν πολυπραγμονοῦντες των ἐπουνιω̅ν σάρκινοι ὄντες, καὶ ἔχοντες τὴν μερίδα ἐν γῇ καὶ σποδῷ; ἵνα οὖν γνῶτε ὅτι συνέστηκεν ἡ καρδία μου, ἀκούσατε ὃ ἐπερωτῶ ὑμᾶς. διὰ τοῦ στόματος ἡ τροφὴ, καὶ πάλιν τὸ ὕδωρ διὰ τοῦ στόματος πίνεται ἐν τῇ αὐτῇ φάρυγγι· ὅταν δὲ καταβῇ τὰ δύο εἰς τὸν ἀφεδρῶνα, τότε ἀφορίζεται ἀπ᾽ ἀλλήλων. τίς οὖν ταῦτα χωρίζει; εἶπεν δὲ ὁ Βαλδᾶς· Ἀγνοῶ. ἐγὼ δὲ πάλιν ὑπολαβὼν εἶπον αὐτῷ· Εἰ σὺ τὴν τοῦ σώματος προνοιαν οὐ καταλαμβάνεις, πῶς τὰ ἐπουράνια καταλάβῃ; ὑπολαβὼν δὲ καὶ Σοφὰρ εἶπεν· Οὐχὶ τὰ ὑπὲρ ἡμᾶς ἐρευνῶμεν, ἀλλὰ βουλόμεθα γνῶναι ἐὰν ἐν τῷ αὐτῳ καθεστῶτι ὑπάρχεις, καὶ ἰδοὺ ἀληθῶς ἔγνωμεν ὅτι ἡ σύνεσίς σου οὐκ ἠλλοίωται· τί οὖν βούλει ἡμᾶς ἐν σοι διαπράξασθαι; ἰδοὺ γὰρ παρόντες μεθ᾽ ἡμῶν αὐτῶν τοὺς ἰατροὺς τῶν τριῶν βασιλειῶν ἡμῶν ἠγαγωμεν, καὶ ἠ βούλει θεραπευθῆναι παρ αὐτῶν ἴσως. ἀποκριθεὶς δὲ ἐγὼ εἶπον· Ἡ ἐμὴ ἴασις καὶ θεραπεία παρὰ Κυρίου ἐστίν τοῦ καὶ τοὺς ἰατροὺς κτίσαντος. Καὶ ἐμοῦ ταῦτα πρὸς αὐτοὺς λέγοντος, ἡ γυνή μου Σιτιδα ἐν ἱματίοις ῥακκωδεις, ἀποδράσασα ἐκ τῆς τοῦ οἰκοιου δεσποτου δουλείας ᾧ ἐδούλευεν, ἐπιδη ἐκωλύετο ἐξελθεῖν ἵνα μὴ ἰδόντες αὐτὴν οἱ συμβασιλεῖς ἁρπάσωσιν αὐτήν· ὅτε δὲ ἦλθεν, ἔρριψεν ἑαυτὴν παρὰ τοὺς πόδας αὐτῶν κλέουσα καὶ λέγουσα· Μνήσθητι, Ἐλιφᾶζ καὶ οἱ δύο φίλοι σου, ὅτι ὁποία τις ἤμην μεθ᾽ ὑμῶν, καὶ πῶς ἐστολιζόμην. νῦνι δὲ ὁρᾶτε τὴν προέλευσίν μου ἢ τί ἐνδύομαι. τότε κλαύσαντες κλαυθμὸν μέγαν καὶ γεναμενοι ἐν διπλῇ ἀκηδίᾳ ἐσιώπησαν, ὥστε τὸν Ἐλιφᾶζ ἄραντα τὴν πορφυραν αὐτοῦ περιρῆξαι καὶ περιβαλεῖν τὴν γυναῖκά μου. ἡ δὲ ἐδέετο αὐτῶν λέγουσα· Παρακαλῶ, κελεύσατε τοῖς στρατιώταις ὑμῶν ἵνα σκάψωσιν τὴν πτῶσιν τῆς οἰκίας τοις πεσουσις τοῖς τέκνοις μου, ἵνα τὰ ὀστᾶ αὐτῶν ἀσφαλησθηει ἐπὶ μνήμης, ἐπεὶ ἡμεῖς οὐκ ἰσχύσαμεν διὰ τὰ ἀναλώματα· ὅπως θεάσωμεν κἂν τὰ ὀστᾶ αὐτῶν. μὴ ἀρ ἐγὼ ἡ κτηνωδους γαστέρα θηρίου ἔχω, ὅτι τὰ τέκνα μου δέκα ὄντα τέθνηκαν καὶ οὐδένα ἐξ αὐτῶν κεκήδευκα; καὶ οἱ μὲν ἀπῆλθον εἰς τὸ σκάπτειν, ἐγὼ δὲ ἐκώλυσα λέγων· Μὴ κάμετε ἐκει, οὐ γὰρ εὑρήσετε τὰ παιδία μου, ἐπειδὴ ἀνελήφθησαν εἰς τοὺς οὐρανοὺς ὑπὸ τοῦ δημιουργοῦ αὐτῶν τοῦ βασιλέως. τότε πάλιν ἀποκριθέντες εἶπον μοι· Τίς πάλιν οὐκ ἐρεῖ ὅτι ἐξεστις καὶ μαίνει, εἰπὼν ὅτι· Ἀνεληφθειν τὰ τέκνα μου εἰς τὸν οὐρανόν; διὸ ἔκφανον ἡμῖν τὸ ἀληθές. Ἐγὼ ὑπολαβὼν εἶπον αὐτοῖς· Ἐπεγείρατέ με ἵνα στῶ. οἱ δὲ ἐγειράντες με ἑκατέρωθεν τοὺς βραχίονάς μου ὑποστηρίζοντες· καὶ τότε σταθεὶς ἐξωμολογησάμην πρῶτον τῳ κῳ̅ και θῳ̅. καὶ μετὰ τὴν μεγάλην εὐχὴν εἶπον αὐτοῖς· Ἀναβλέψατε τοῖς ὀφθαλμοῖς ὑμῶν πρὸς ἀνατολάς. καὶ ἀναβλέψαντες ἰδων τὰ τέκνα μου ἐστεφανωμένα παρὰ τῆς δόξης τοῦ ἐπουρανίου. ἰδοῦσα δὲ Σίτιδος ἡ γυνή μου κατέπεσεν εἰς τὴν γῆν προσκυνοῦσα καὶ εἶπεν· Νῦν ἔγνων ὅτι ὑπάρχει μοι μνημόσυνον παρὰ Κυρίου· ἀναστήσομαι δὲ καὶ εἰσελεύσομαι εἰς τὴν πόλιν καὶ καμμύσω ὀλίγον. καὶ ἀπελθοῦσα εἰς τὴν πόλιν περὶ τῶν βοῶν αὐτῆς τῶν ἁρπασθέντων ὑπὸ τῶν ἀρχόντων ἐν οἷς ἐδούλευσεν ἐκοιμήθη περὶ τὴν φάτνην αὐτῶν κακη τετελεύτηκεν ἀθυμήσασα. καὶ ὁ μὲν δεσποτικὸς ἄρχων αὐτῆς ἐπιζητήσας αὐτὴν καὶ μὴ εὑρὼν εἰσῆλθεν ἑσπέρας οὔσης εἰς τὴν ἐπαύλην τῶν κτηνῶν, καὶ εὗρεν αὐτὴν νεκρὰν ἡπλωμένην· καὶ πάντες οἱ ἰδόντες αὐτὴν ἀνέκραξαν μετὰ μυκήματος καὶ κλαυθμοῦ ἐπ᾽ αὐτὴν, τὰ δὲ περιεστῶτα ζῷα κλαίοντα ἐπ᾽ αὐτήν τὰ δὲ περιεστῶτα ζῷα κλαίοντα ἐπ᾽ αὐτήν. καὶ οὕτως προκομίσαντες ἐκήδευσαν αὐτὴν θάψαντες ἐπὶ τὴν οἰκίαν τὴν συμπεπτωκυῖαν ἐπὶ τὰ τέκνα αὐτῆς· κοπετὸν μεγα ἐποίησαν οἱ πτωχοὶ τῆς πόλεως λέγοντες· Ἴδετε αὑτη ἐστιν Σιτιδος, ἡ τοῦ καυχήματος καὶ τῆς δόξης γυνή, ὅτι οὐ κατηξιώθη ταφῆς ἀναγκαίας. τὸν μὲν οὖν θρῆνον τὸν ὑπ αὐτης γενόμενον εὑρήσετε ἐν τοῖς παραλειπομένοις. Ἐλιφᾶζ δὲ καὶ οἱ λοιποὶ παρεκάθισάν μοι ἀνταποκρινόμενοι καὶ μεγαλορημονοῦντες κατ᾽ ἐμοῦ, ὡς μετὰ εἴκοσι ἑπτὰ ἡμέρας ἀναστῆναι αὐτοὺς καὶ πορευθῆναι εἰς τὴν ἑαυτῶν χώραν, καὶ ὁρκωθῆναι αὐτοὺς ὑπὸ Ἐλιοὺς λέγοντος· Μείνατέ ἕως καὶ περὶ τουτο δείξω αὐτῷ, ὅτι τοσαύτας ἡμέρας ἐποιήσατε ἀνεχόμενοι τῷ Ἰὼβ καυχουμενω εἶναι δίκαιον· ἐγὼ γὰρ οὐκ ἀνέξομαι· ἀρχῆθεν γὰρ κλαυθμὸν διετέλεσα αὐτῷ, ἀναμημνισκομενου τῆς εὐδαιμονίας αὐτοῦ τῆς προτερον· καὶ ἰδοὺ μεγάλως καὶ ὑπερβαλλόντως ἐλάλησεν λέγων ἐχων τὸν ἑαυτοῦ θρόνον ἐν οὐρανοῖς. τοινῦν οὐν ἐμοῦ ἀκούσατε καὶ γνωρίσω ὑμῖν τὴν μερίδα αὐτοῦ οὐχ ὑπάρχουσαν. τότε Ἐλιοὺς ἐμπλησθεὶς ἐν τῷ Σατανᾷ ἐξεῖπέν μοι λόγους θρασεῖς, οἵτινες ἀναγεγραμμένοι εἰσιν ἐν τοῖς παραλειπομένοις τοῦ Ἐλιφᾶζ. Μετὰ δὲ τὸ παύσασθαι αὐτὸν ἀναφανείς μοι ὁ Κύριος διὰ λαίλαπος καὶ νεφῶν εἶπεν, μεμφόμενος τὸν Ἐλιοὺς, καὶ ὑποδείξας μοι τὸν ἐν αὐτῷ λαλήσαντα μὴ εἶναι ἄνθρωπον ἀλλὰ θηρίον. τοῦ δὲ Κυρίου λαλήσαντός μοι διὰ τῆς νεφέλης, ἤκουον τῆς φωνῆς τοῦ λάλουντός μοι. καὶ μετὰ τὸ παύσασθαι τὸν Κύριον λαλοῦντά μοι εἶπεν ὁ κ̅ς̅ το Ἐλιφαζ· ἥμαρτες σὺ καὶ οἱ δύο σου φίλοι· οὐ γὰρ ἐλαλήσατε ἀληθὲς κατὰ τοῦ θεράποντός μου Ἰώβ· διὸ ἀναστάντες ποιήσατε αὐτὸν ὑπὲρ ὑμῶν ἀναφέρειν θυσίας, ὅπως ἀφεθῇ ὑμῶν ἡ ἁμαρτία· εἰ μὴ γὰρ δι᾽ αὐτόν, ἀπώλεσα ἂν ὑμᾶς. καὶ αὐτοὶ δὲ προσήνεγκάν μοι τὰ πρὸς θυσίαν· καὶ ἐγὼ λαβὼν ἀνήνεγκα ὑπὲρ αὐτῶν καὶ ὁ Κύριος προσδεξάμενος ἀφῆκεν αὐτοῖς τὴν ἁμαρτίαν. Τότε Ἐλιφᾶζ καὶ Βαλδᾶς καὶ Σοφὰρ γνόντες ὅτι ἐχαρίσατο αὐτοῖς ὁ Κύριος τὴν ἁμαρτίαν αὐτῶν, τοτε δὲ Ἐλιοῦς οὐ κατηξίωσεν, ἀναλαβὼν δε Ἐλιφᾶζ ἐξειπεν ὕμνον, ἐπιφωνούντων τῶν ἄλλων φίλων καὶ τῶν στρατευμάτων πλησίον τοῦ θυσιαστηρίου· ἔλεγεν οὕτως Ἐλιφᾶζ· Περιῄρται ἡμῶν ἡ ἁμαρτία καὶ ἀπεστει ἀφ ἡμῶν ἡ ἀνομία· Ἐλιοῦς ὁ μόνος πονηρὸς μνημόσυνον οὐχ ἕξει ἐν τοῖς ζῶσιν. καὶ ὁ λύχνος αὐτοῦ σβεσθεὶς ἠφάνισεν τὸ φέγγος αὐτοῦ, ἡ δὲ τῆς λαμπάδος αὐτοῦ δόξα ἀποβήσεται αὐτῷ εἰς κρίμα· ὅτι οὗτός ἐστιν τοῦ σκότους καὶ οὐχὶ τοῦ φωτός· οἱ δὲ θυρωροὶ τῆς σκοτίας κληρονομήσουσιν αὐτοῦ τὴν δόξαν καὶ τὴν εὐπρέπειαν· ἡ βασιλεία αὐτοῦ παρῆλθεν, σεσηπεν αὐτοῦ ὁ θρόνος· καὶ ἡ τιμὴ τοῦ σκήματος ἐν τῷ ᾅδῃ τυγχάνει· ἠγάπησεν τε τὸ τοῦ ὄφεως κάλλος καὶ τὰς λεπίδας τοῦ δράκοντος, ἡ δὲ χολὴ αὐτοῦ καὶ ὁ ἰὸς αὐτοῦ εἰς βορράν· οὐκ ἐκτήσατο ἑαυτῷ τὸν Κύριον οὐδὲ ἐφοβήθη αὐτόν, ἀλλὰ καὶ τοὺς ἐντίμους αὐτοῦ παρώργισεν· ἐπελάθετο αὐτοῦ ὁ Κύριος, καὶ οἱ ἅγιοι ἐγκατελειπον αὐτόν, ἡ δὲ ὀργὴ καὶ ὁ θυμὸς ἔσται αὐτῷ εἰς κηνωμα· οὐκ ἔχει ἔλεος ἐν καρδίᾳ αὐτοῦ οὐδὲ εἰρήνην· ἰὸν ἄσπιδος ἔσχεν ἐν τῇ γλώσσῃ αὐτοῦ· δίκαιός ἐστιν ὁ Κύριος, ἀληθινὰ αὐτοῦ τὰ κρίματα· παρ᾽ ᾧ οὐκ ἔστιν προσωποληψία, κρινεῖ γὰρ ἡμᾶς ὁμοθυμαδόν. ἰδοὺ ὁ Κύριος παρεγένετο, ἰδοὺ οἱ ἅγιοι προτιμασθησαν, προηγουμένων τῶν στεφάνων τῶν ἐγκωμίων· χαιρέτωσαν οἱ ἅγιοι, ἀγαλλιάσθωσαν αἱ καρδίαι αὐτῶν, ὅτι ἀπείληφαν τὴν δόξαν ἣν προσεδόκησαν· ἦρται τα ἁμαρτιματα ἡμῶν, κεκαθάρισται ἡμῶν ἡ ἀνομία, ὁ δὲ πονηρὸς Ἐλιοῦς ἐν τοῖς ζῶσιν μνημόσυνον οὐκ ἔσχεν· Μετὰ δὲ του παύσασθαι Ἐλιφᾶζ τοῦ ὕμνου, ἐπιφωνούντων αὐτων πάντων καὶ κυκλούντων ἀναστάντες εἰσήλθομεν εἰς τὴν πόλιν εἰς ἣν οἰκοῦμεν οἰκίαν, καὶ πεποιήκαμεν εὐωχίας ἐν τῇ τερπνότητι τοῦ κύριου. καὶ πάλιν ἐπεζήτησα εὐεργεσίας ποιεῖν τοῖς πτωχοῖς, καὶ παρεγένοντο πρός με οἱ φίλοι μου καὶ ὅσοι ᾔδεισαν με εὐποίουντα· καὶ ἠρώτησαν με λέγοντες· Τί παρ᾽ ἡμῶν αἰτεῖς; ἐγὼ δὲ ἀναμνησθεὶς τῶν πτωχῶν τοῦ πάλιν εὐποιεῖν ᾐτησάμην λέγων· Δότε μοι ἕκαστος ἀμνάδα. μίαν καὶ τετραγραμμον χρυσίου· καὶ τοτε ὁ κ̅ς̅ εὐλογισεν πάντα ὅσα ὑπῆρχεν, καὶ πεποίηκέν μοι ἐν τῃ διπλῷ. Καὶ νῦν, τέκνα μου, ἰδοὺ ἐγὼ τελευτῶ· μόνον μὴ ἐπιλάθεσθε τοῦ Κυρίου· εὐποιήσατε τοῖς πτωχοῖς, μὴ παρίδητε τοὺς ἀδυνάτους· μὴ λάβετε ἑαυτοῖς γυναίκας ἐκ τῶν ἀλλοτρίων· ἴδε οὖν, τέκνα μου, διαμεριῶ ὑμῖν πάντα ὅσα μοι ὑπάρχει, πρὸς τὸ δεσπόζειν ἕκαστος καὶ ἔχειν ἐξουσίαν ἀγαθοποιεισαι ἕκαστος ἐκ τοῦ μέρους αὐτοῦ ἀκωλύτως. Οἱ δὲ παρήνεγκαν τὰ ὄντα εἰς μερισμὸν αὐτοῖς τοῖς ἑπτὰ ἀρσεν· καὶ ἀπὸ τῶν χρημάτων οὐ παρέσχεν ταῖς θηλείαις· αἱ δὲ λυπηθεῖσαι εἶπον τῷ πατρί· Κύριε πάτερ ἡμῶν, μὴ καὶ ἡμεῖς ἐνμεν τέκνα σου; διότι οὐκ ἔδωκας ἡμῖν ἐκ τῶν ὄντων σοι; εἶπεν δὲ Ἰὼβ ταῖς θηλείαις· Μὴ ταραχθῆτε, θυγατέρες μου· οὐ γὰρ ὑμῶν ἐπελαθόμην· ἤδη γὰρ ὑμῖν ἐπεμψαν κληρονομίαν κρείττονα τοις τῶν ἑπτὰ ἀδελφῶν ὑμῶν. καὶ τότε καλέσας τὴν θυγατέραν αὐτοῦ τὴν λεγομένην Ἡμέραν λέγει αὐτῇ· Λαβοῦσα τὸ δακτύλιον ὕπαγε εἰς τὴν κέλλαν καὶ ἐνεγκον μοι τὰ τρία σκρίνια τοῦ χρυσίου, ἵνα δώσω ὑμῖν τὴν κληρονομίαν. ἡ δὲ ἀπελθοῦσα ἤνεγκεν αὐτά· καὶ τοτε ἤνοιξεν καὶ ἐξηνεγκεν τὰς ποικίλας ὡς μὴ δύνασθαί τις α̅ν̅ω̅ν̅ λαλῆσαι περὶ τῆς εἰδέας αὐτῶν, ὡς μὴ εἶναι ἐκ τῆς γῆς, ἀλλὰ τοῦ οὐρανοῦ εἰσιν, σπινθηρες φωτεινες, ὡς ἀκτῖνες τοῦ ἡλίου. καὶ δέδωκεν χορδὴν μίαν ἑκάστης τῶν θηγατέρων εἰπών· Λάβετε αὐτὰς περὶ τὸ στῆθος ὑμῶν ἵνα εὖ ὑμῖν γένηται πάσας τὰς ἡμέρας τῆς ζωῆς ὑμῶν. Εἶπεν δὲ αὐτῷ ἡ ἄλλη θυγατὴρ ἡ λεγομένη Κασσία· Πάτερ, αὕτη ἐστὶν ἡ κληρονομία ἣν ἔλεγες εἶναι κρείττονα τῆς τῶν ἀλλων ἀδελφῶν ἡμῶν; τί οὖν τὸ περιττὸν τούτων τῶν χορδῶν; μὴ ἐκ τούτων ἕξομεν τοῦ ζῆν; καὶ εἶπεν αὐταῖς ὁ πατήρ· Οὐ μόνον ἐκ τουτου το το ζην ἑξεται, ἀλλὰ καὶ αὗται αἱ χορδαὶ εἰσάξουσιν ὑμᾶς εἰς τὸν μείζονα αἰῶνα ἐν τοῖς οὐρανοῖς. ἀγνοεῖτε οὖν, τέκνα μου, τὴν τιμὴν τῶν σπάρτων τούτων ὧν με κατηξίωσεν ὁ Κύριος ἐν ἡμέρᾳ ᾗ ἠβουλήθη ἐλεῆσαι με καὶ περιαρθειναι ἐκ τοῦ σώματός μου τὰς πληγὰς καὶ τοὺς σκώληκας· καλέσας με παρέθετο μοι ταύτας τὰς τρεῖς χορδὰς λέγων μοι· Ἀνάστας ζῶσαι ὥσπερ ἀνὴρ τὴν ὀσφῦν σου· ἐρωτήσω δέ σε, σὺ δέ μοι ἀποκρίθητι. ἐγὼ δὲ λαβὼν περιεξωσάμην, καὶ εὐθέως ἀφανεῖς ἐγένοντο οἱ σκώληκες ἀπὸ τοῦ σώματός μου· καὶ λοιπὸν τὸ σῶμά μου ἐνίσχυεν διὰ κυρίου ὁς ὅτι οὐδὲ ὅλως πεπόνθα τι· ἀλλὰ καὶ τῶν ἐν τῇ καρδίᾳ μου ὀδυνῶν λήθην ἔσχον· ὁ δὲ κύριος ἐλάληκέν μοι ἐν δυνάμει ὑποδείξας μοι τὰ γενόμενα καὶ τὰ μέλλοντα. νῦν οὖν, τέκνα μου, ἔχουσαι αὐτὰς οὐχ ἕξετε ὅλως ἀντιτασσομενοι τὸν ἐχθρόν, ἀλλ᾽ οὐδὲ τὰς ἐνθυμήσεις αὐτοῦ ἐν τῇ διανοίᾳ ὑμῶν, διότι φυλακτήριόν ἐστιν τοῦ κ̅υ̅. ἐξεγερθεῖσαι οὖν περιζώσασθε τας πρὶν τελευτήσω, ἵνα δυνηθῆτε θεάσασθαι τοὺς ἐρχομένους εἰς τὴν ἐμὴν ἔξοδον ὅπως θαυμάσητε τὰ τοῦ θεοῦ κτίσματα. οὕτως ἀναστᾶσα ἡ μία τῶν τριῶν θυγατέρων Ἡμέρα περιείληξεν ἑαυτὴν καθὼς εἶπεν ὁ πατήρ· καὶ ἀνέλαβεν ἄλλην καρδίαν ὡς μηκέτι φρονεῖν τὰ τῆς γῆς· ἀπεφθέγξατο δὲ τῇ ἀγγελικῇ φωνῇ καὶ ὕμνον ἀνέπεμπεν τῷ θεῷ κατὰ τὴν τῶν ἀγγέλων ὑμνολογίαν· καὶ ὡς ἀπεφθεξατο τοὺς ὕμνους, ἐασεν τὸ πνεῦμα ἐν στολῇ της ἑαυτῆς κεχαραγμένον. Καὶ τότε ἡ Κασσία περιεζώσατο καὶ ἔσχεν τὴν καρδίαν ἀλλοιωθεῖσαν ὡς μηκέτι ἐνθυμηθειναι τὰ κοσμικά· καὶ τὸ μὲν στόμα αὐτῆς ἔλαβεν τὴν διάλεκτον τῶν ἀρχόντων,. διότι εἴ τις βούλεται γνῶναι τὸ ποίημα τῶν οὐρανῶν, δυνήσεται εὑρεῖν ἐν τοῖς ὕμνοις Κασσίας. Καὶ τότε ἐπεριζωσατο καὶ ἡ ἄλλη ἡ καλουμένη Ἀμαλθείας κέρας καὶ ἔσχεν στόμα ἀποφθεγγόμενον ἐν τῇ διαλέκτῳ τῶν ἐν ὕψει, ἐπεὶ καὶ αὐτῆς ἡ καρδία ἠλλοιοῦτο ἀφισταμένη ἀπὸ τῶν κοσμικῶν· λελάληκεν δὲ ἐν τῇ διαλέκτῳ Χερουβὶμ δοξολογοῦσα τὸν δεσπότην τῶν ἀρετῶν ἐνδειξαμένη τὴν δόξαν αὐτῶν· καὶ ὁ βουλόμενος λοιπὸν εὑρήσει ἀναγεγραμμενων ἐν ταῖς εὐχαῖς τῆς Ἀμαλθείας κέρας. Μετὰ δὲ τὸ παύσασθαι τὰς τρεῖς ὑμνολογούσας, ἐπικειμένου τοῦ Κυρίου καὶ ἐμοῦ Νιρεως ἀδελφοῦ ὄντος τοῦ Ἰώβ, ἐπικειμένου τοῦ ἁγίου ἀγγέλου, ἐκαθεζόμην πλησίον τοῦ Ἰὼβ ἐπὶ τῆς κλίνης· καὶ ἤκουσα κἀγὼ τὰ μεγαλεῖα μιᾶς ὑποσημειουμένης τῇ μιᾷ· καὶ ἀνεγραψάμην τὸ βιβλίον σωτήριον ἰναι ταυτα μετὰ τούτων, ὅτι ταῦτά ἐστιν τὰ μεγαλεῖα τοῦ θεοῦ. Καὶ μετὰ τρεῖς ἡμέρας ποιουμένου τοῦ Ἰὼβ νοσεῖν ἐπὶ τῆς κλίνης, ἄνευ πόνου καὶ ὀδυνῶν, ἐπεὶ μη ἰσχυε πονος ἅπτεσθαι αὐτοῦ διὰ τὸ σημεῖον τῆς περιζώσεως ἧς περιεζώσατο· καὶ μετὰ τρεῖς ἡμέρας εἶδεν τοὺς ἐλθόντας ἐπὶ τὴν ψυχὴν αὐτοῦ· καὶ εὐθέως ἀναστὰς ἔλαβεν κιθάραν καὶ ἔδωκεν τῇ θυγατρὶ αὐτοῦ Ἡμέρα, τῇ δὲ Κασσία ἔδωκεν θυμιατήριον, τῇ δὲ Ἀμαλθείας κέρας ἔδωκεν τύμπανον, ὅπως εὐλογήσωσιν τοὺς ἐλθόντας ἐπὶ τὴν ψυχὴν αὐτοῦ· αἱ δὲ λαβοῦσαι καὶ ηὐλογισα ἐν τῇ ἐξαιρέτῳ διαλέκτῳ. μετὰ ταῦτα ἐξῆλθεν ὁ ἐπικαθήμενος τῷ μεγάλῳ ἅρματι καὶ ἠσπάσατο τὸν Ἰώβ, βλεπουσῶν τῶν τριῶν θυγατέρων καὶ αὐτοῦ τοῦ πατρὸς αὐτῶν βλέποντος, ἄλλων δὲ μὴ βλεπόντων· λαβὼν δὲ τὴν ψυχὴν ἀνεπετάσθη ἐπαγκαλιζόμενος αὐτὴν καὶ ἀνεβίβασεν αὐτὴν ἐπὶ τὸ ἅρμα καὶ ὥδευσεν ἐπὶ ἀνατολάς· τὸ δὲ σῶμα αὐτοῦ περισταλὲν ἀπενεχθη εἰς τὸν τάφον προηγουμένων τῶν τριῶν θυγατέρων αὐτοῦ καὶ περιεζωσμένων καὶ ὑμνολογουσῶν ἐν ὕμνοις τὸν θεόν. Κἀγὼ τότε Νιρευς ὁ ἀδελφὸς μετὰ τῶν τέκνων τῶν ἀρρεν σὺν τοῖς πένησιν καὶ ὀρφανοῖς καὶ πᾶσιν τοῖς ἀδυνάτοις κλαιόντων καὶ λεγωντων· Οὐαὶ ἡμῖν σήμερον ἠρκται ἡ δύναμις τῶν ἀδυνάτων, τὸ φῶς τῶν τυφλῶν, ὁ πατὴρ τῶν ὀρφανῶν· ἦρται ὁ ξένων ξενοδόχος, τῶν ἀδυνάτων ἡ ὅδος· ἦρται τῶν γυμνῶν ἡ ἔνδυσις, τῶν χηρῶν ὁ ὑπερασπίστης. τίς λοιπὸν οὐ κλαύσει τὸν ἄνθρωπον τοῦ θεοῦ; καὶ ἅμα περιεκύκλωσαν αὐτὸν πᾶσαι αἱ χῆραι καὶ οἱ ὀρφανοὶ κωλύοντες αὐτῷ μὴ εἰσενεχθηναι εἰς τὸν τάφον· καὶ μετὰ τρεῖς ἡμέρας ἀπεθεντων αὐτὸν ἐν τῷ τάφῳ ὡς ἐν καλῷ ὕπνῳ, λαβόντα ὄνομα ὀνομαστὸν ἐν πάσαις γενες τοῦ αἰῶνος. Ἔζησεν δὲ Ιὼβ μετὰ τὴν πληγὴν ἐτι ρ̅ο̅· ὁ δὲ ὅλος χρονον τῆς ζωῆς αὐτοῦ σ̅μ̅η̅· καὶ ἰδεν τοὺς υἱοὺς τῶν υἱῶν αὐτοῦ τετάρτην γενεάν.