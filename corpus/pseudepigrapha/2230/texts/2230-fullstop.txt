Διαθήκη τοῦ ἀμέμπτου καὶ πολυάθλου καὶ μακαρίου Ἰώβ Βίβλος Ἰώβ τοῦ καλουμένου Ἰωβάβ καὶ βίος αὐτοῦ καὶ ἀντίγραφον διαθήκης αὐτοῦ· Ἐν ᾗ ἂν ἡμέρᾳ νοσήσας καὶ ἐγνωκος τὴν ἀποδημίαν αὐτοῦ ἐκ τοῦ σώματος ἐκάλεσεν τοὺς ἑπτὰ υἱοὺς αὐτοῦ καὶ τὰς τρεῖς αὐτοῦ θυγατέρας καὶ εἶπεν αὐτοῖς· Περικυκλώσατε, τέκνα, περικυκλώσατέ με καὶ ἀκούσατε καὶ διηγήσομαι ὑμῖν ἃ ἐποίησεν κύριος μετ᾿ ἐμοῦ καὶ τὰ συμβάντα μοι πάντα· ἐγὼ γάρ εἰμι Ἰὼβ ὁ πατὴρ ὑμῶν ὁ ἐν πάσῃ ὑπομονῇ γενόμενος δοκιμος· γινωσκετε οὖν ἑαυτοὺς τέκνα μου ὅτι γένος ἐκλεκτοῦ ἐστὲ· καὶ τηρήσατε τὴν εὐγενίαν ὑμῶν. ἐγὼ γὰρ εἰμι ἐκ τῶν υἱῶν Ἠσαῦ ἀδελφὸς Νάωρ, μητὴρ δὲ ἡμῶν Δῆνα, ἐξ ὧν ἐγέννησα ὑμᾶς· ἡ γὰρ προτέρα μου γυνὴ ἐτελεύτησεν τῶν ἄλλων δέκα τέκνων ἐν πικρῷ θανάτῳ. Ἀκούσατε οὖν, τέκνα, καὶ δηλώσω ὑμῖν τὰ συμβεβηκότα μοι. ἐγω γάρ εἰμην πλούσιος σφόδρα τῶν ἀφ ἠλίου άνατολῶν ἐν χώρᾳ τῇ Αὐσιδίτι πρὸ τοῦ καλέσαι με ὁ κυρίος Ἰώβ. ἐκαλούμην Ἰωβάβ ἡ δὲ αρχὴ τοῦ πειρασμοῦ ἐγένετο οὕτως· ἢν γὰρ πλησίον τοῦ οἴκου μου εἴδωλόν τινος θρησκευομένου ὑπὸ τοῦ λαοῦ καὶ συνεχῶς ἔβλεπον ὁλοκαυτώματα αὐτῷ προσφερόμενα ὡς θω̅ διελογιζόμην ἐμαυτῷ καὶ ἔλεγον· Ἆρα οὗτός ἐστιν ὁ θεὸς ὁ ποιήσας τὸν οὐρανὸν καὶ τὴν γῆν τὴν θάλασσαν καὶ παντας ἡμᾶς; ἄρα πῶς γνώσομαι τὸ ἀληθές; Καὶ ἐν τῇ νυκτὶ ἐκείνῃ κοιμωμένου μου ἦλθέν μοι φωνὴ λέγουσα· Ἰωβάβ Ἰωβάβ. Ἀνάστηθι καὶ ὑποδείξω σοι τίς ἐστιν οὗτος ὃν γνῶναι θέλεις· οὗτος τοίνυν οὗ τὰ ὁλοκαυτώματα προσφέρουσιν οἱ α̅ν̅ο̅ι̅ καὶ σπένδουσιν οὐκ ἔστιν θεὸς, ἀλλ ἐστι δύναμις αὓτη καὶ ἐργασία τοῦ διαβόλου, ἐν εἱ ἀπατᾷ τοὺς α̅ν̅ο̅υ̅ς̅. κἀγὼ ταῦτα ἀκούσας ἔπεσον εἰς τὴν γῆν καὶ προσεκύνησα λέγων· Κύριέ μου ὁ ἐπὶ σωτηρίᾳ τῆς ἐμῆς ψυχῆς μοι λαλῶν, δέομαί σου, εἴπερ οὗτός ἐστιν ὁ τόπος τοῦ Σατανᾶ, δέομαί σου κέλευσόν με ἀπελθεῖν καὶ ἀφανίσαι αὐτὸν καὶ καθαρίσαι τὸν τόπον τοῦτον. οὐκ ἐστιν ὁ κωλύων με τοῦτο ποιῆσαι βασιλέυς ὠν τῆς χώρας ταύτης ἵνα μηκέτι πλανηθῶσιν οἱ ἐν αὐτῳ. καὶ ἀπεκρίθη μοι ἡ φωνὴ ἐκ τοῦ φωτὸς λέγουσα ὅτι· καθαρίσαι τὸν τόπον δυνήσεις, ἀλλ ἰδοὺ ὑποδείκνυμί σοι πάντα ἅπερ ἐνετείλατό Κύριος εἰπεῖν σοι. ἐγὼ γὰρ εἰμι ὁ ἀρχάγγελος τοῦ θυ̅ κἀγὼ εἶπον ὅτι· Πάντα ὅσα ἐντελεῖται τῷ θεράποντι αὐτοῦ ἀκούσομαι καὶ πράξω. καὶ εἶπέ μοι ὁ ἀρχάγγελος· Τάδε λέγει Κύριος· εἰ ἀπόλεσαι ἐπιχειρήσεις καὶ καθαίρεις τὸν τόπον τοῦ Σατανᾶ, ἀναστήσεταί σοι μετ ὀργῆς εἰς πόλεμον, καὶ ἐνδείξηται ἐν σοὶ πᾶσαν τὴν πονηρίαν αὐτοῦ. ἐπιφέρει σοι πολλὰς πληγὰς καὶ χαλεπάς καὶ ἀφαιρεῖταί ἀπὸ σου πάντα τὰ ὑπάρχοντα, τὰ τε παιδία σου ἀνερεῖ καὶ πολλὰ κακά σοι ποιήσει καὶ ἐσεὶ ὡς ἀθλητὴς πυκτεύων καὶ καρτερῶν πόνους καὶ ἐκδεχόμενος τὸν μισθόν καὶ τοὺς πειρασμοὺς προσκαρτερῶν καὶ τὰς θλίψεις· ἀλλ᾿ ἐὰν ταῦτα ὑπομείνῃς, ποιήσω σου τὸ ὄνομα ὀνομαστὸν ἐν πάσαις ταῖς γενεαῖς τῆς γῆς ἄχρι τῆς συντελείας τοῦ αἰῶνος. καὶ πάλιν ἐπανακάμψω σε ἐπὶ τὰ ὑπάρχοντά σου, καὶ ἀποδοθήσεται σοι διπλάσια πάντα ὧν ἀπολέσεις, ἵνα γνῷς ὅτι ἀπροσωπόληπτός ἐστιν ὁ θς̅, ἀποδιδοὺς ἑκάστῳ τῷ ὑπακούοντι ἀγαθά ἅ καὶ σοι δωρήσειται, καὶ στέφανον ἀμαράντινον κομίσεις· ἐγερθήσῃ δὲ καὶ ἐν τῇ ἀναστάσει εἰς ζωὴν αἰώνιον·. τότε γνώσεις ὅτι δίκαιος καὶ ἀληθὴς καὶ ἰσχυρὸς ὁ Κύριος. Εγώ δὲ, τέκνα μου, ἀνταπεκρίθην αὐτῷ ὅτι· ὑπομείνω μεχρι θανάτου παντα τὰ ἐπερχομενα μοι ὑπὲρ τῆς ἀγαπης τοῦ θυ̅ καὶ οὐ μὴ ἀναπηδησω. τοτε ὁ αγγελος σφραγισαμενος με ἀνηλθεν ἀπ᾽ ἐμοῦ,,, τῇ δὲ ἑξῆς ἀναστὰς τῇ νυκτί, ἐλαβον πεντήκοντα παῖδας, ἀπηλθον εἰς τὸν ναὸν τοῦ εἰδωλίου καὶ ὀλοθρευσα αὐτὸν ἀχρι ἐδαφους, καὶ οὕτως ἀνεχώρησα εἰς τὸν οἶκόν μου, κελεύσας ἀσφαλισθῆναι τὰς θύρας. ἐντειλαμενος τοῖς προθύροις μου ὅτι· Εἴ τις σήμερον ζητήσῃ με, μὴ σημανθήτω μοι, ἀλλ᾽ εἴπατε αὐτῷ· σχολάζει· περὶ πραγματων ἀναγκαίων ἔνδον ἐστίν. τοτε ὁ Σατανᾶς μετασχηματισθεὶς εἰς ἐπαίτην ἔκρουσεν τῇ θύρᾳ λέγων τῇ θυρωρῷ· Σήμανον τῷ Ἰὼβ λέγουσα ὅτι· Βούλομαι συντυχεῖν αὐτῷ. καὶ ἡ θυρωρὸς εἰσελθοῦσα λέγει μοι ταῦτα, καὶ ἤκουσεν παρ᾽ ἐμοῦ ὅτι σχολάζω. ἀστοχησας ἐν τουτῳ ὁ πονηρος ἐπελθων ἐπεθηκεν ἐπι τους ὠμους αὐτοῦ ἀσσάλιον ῥακκωδη, καὶ ἐισελθων λελάληκεν τῇ θυρωρῷ λέγων· εἶπον τῷ Ἰώβ ὁτι· Δός μοι ἄρτον ἐκ τῶν χειρῶν σου ἵνα φάγω. καὶ ἀκουσας ἐγὼ ταυτα ἐδωκεν αὐτῃ ἄρτον ἐκκεκαυμένον δουναι αὐτῷ, καὶ ἐδίλωσα αὐτῷ ὅτι· Μηκέτι προσδόκα φαγεῖν ἐκ τῶν ἐμῶν ἄρτων, ὅτι ἀπηλλοτριώθειν σοι. καὶ ἡ θυρωρὸς αἰδεσθεῖσα ἐπιδοῦναι αὐτῷ τὸν ἐκκεκαυμένον ἄρτον καὶ σποδοειδῆ, μὴ ἰδουσα ὁτι ὁ Σατανας ἐστιν, ἦρεν ἐκ τῶν αὐτης ἀρτων των καλων καὶ ἔδωκεν αὐτῷ. ὁ δὲ λαβὼν καὶ γνοὺς τὸ γεγονός, εἶπεν τῇ παιδισκῃ· Ἀπελθοῦσα, κακὴ δούλη, φέρε μοι τὸν δοθέντα σοι δοθῆναί μοι ἄρτον. καὶ ἔκλαυσεν ἡ παις μετὰ λύπης λέγουσα· Ἀληθῶς λέγεις εἶναί με κακὴν δούλην, ὅτι οὐκ ἐποίησα καθὼς προσετάχθη μοι ὑπὸ τοῦ δεσπότου μου. καὶ ὑποστρέψασα ἠνεγκεν αὐτῷ τὸν κεκαυμένον ἄρτον λέγουσα αὐτῷ· Τάδε λέγει ὁ κύριός μου ὅτι· οὐ μὴ φάγῃς ἐκ τῶν ἄρτων μου ἐτι, ὁτι ἀπηλλοτριώθην σοι· καὶ τοῦτον σοι ἔδωκα ἵνα μὴ ἐγκλεισθῶ ὅτι τῷ αἰτήσαντι ἐχθρῷ οὐδὲν παρέσχου. καὶ ταῦτα ἀκούσας ὁ Σατανᾶς ἀντέπεμψέν μοι τὴν παῖδα λέγων ὅτι· Ὡς ὁρας τον ἀρτον τουτον τον ὁλοκαυτον, οὕτως ποιήσω ἐν ταχει καὶ τὸ σῶμά σου τοιοῦτον. καὶ ἀνταπεκρίθην· Ὅ ποιεῖς ποίησον, καὶ οἷα βούλῃ ἀγωγῇ ἐργασον· ἕτοιμός γαρ εἰμι ὑποστῆναι ἅπερ προσφερεις μοι. ταυτα ἀκουσας ὁ διαβολος ἀπέστη ἀπ᾽ ἐμοῦ, και ἀπελθὼν ὑπὸ τὸ στερέωμα ὅρκωσεν τὸν κύριον ἵνα λάβη ἐξουσίαν κατὰ τῶν ὑπαρχόντων μοι. καὶ λαβὼν τὴν ἐξουσίαν παρα θῡ ἦλθεν καὶ ἦρέν μου τὸν σύμπαντα παραχρημα. Εἶχον γὰρ ἑκατὸν τριάκοντα χιλιάδας προβάτων, καὶ ἐξ αὐτων ἀφοριζα χιλιάδας ἑπτὰ του εἰναι εἰς ἔνδυσιν ὀρφανῶν καὶ χηρῶν καὶ πενήτων καὶ ἀδυνάτων· Ἦν δέ μοι ἀγέλη κυνῶν ὀκτακόσιοι, οἱ φυλάσσοντές τὰ ποίμνια· και ἀλλους κυνας εἰχον σ̄ φυλασσοντες τον οἰκον. εἶχον Εἶχον δὲ καμήλους θ̄ ἐργάζεσθαι κατὰ πᾶσαν πόλιν, καὶ γομους κομιζεσθαι ἀγαθῶν και ἀπέστελλον κατα πασαν πολιν καὶ εἰς τὰς κώμας τοῖς ἀδυνάτοις καὶ τοῖς ἀρρωστοις και τοις ὑστερουμένοις· Εἶχον δὲ και ἑκατὸν τεσσαράκοντα χιλιάδας ὄνων νομάδων, καὶ ἐξ αὐτῶν ἠφορησα πεντακοσίας, καὶ τὴν ἐξ αὐτῶν γονὴν ἐκέλευον πιπράσκεσθαι καὶ την τιμην εἰναι τοῖς πένησιν καὶ δεομενοις. ἤρχοντό γαρ εἰς ἀπάντησιν ἀπὸ πασῶν τῶν χωρῶν οἱ πενητες. ἀνεῳγμέναι γαρ ἦσαν αἱ τέσσαρες θύραι τοῦ οἴκου· ὑπερ του τοιουτου σκοπου μὴ ἄρα ἔλθωσίν τινες ἐλεημοσύνην ζητοῦντες καὶ ἴδωσίν με παρακαθεζόμενον εἰς μιαν των θυρων, δυνηθῶσιν διὰ τῆς ἄλλης ἀπελθεῖν καὶ λαβην ὅσον χρῄζουσιν. Ἦσαν δέ μοι καὶ τράπεζαι ἱδρυμέναι τριάκοντα ἀκίνητοι πασαν ὡραν τοῖς ξένοις μόνοις· εἶχον δὲ καὶ τῶν χηρῶν δώδεκα τραπέζας κειμένας· καὶ εἴ τις ἤρχετο αἰτῶν ἐλεημοσύνην, ἀνάγκην εἶχεν τρέφεσθαι ἐν τῇ τραπέζῃ μου του λαβεῖν τὴν χρείαν· καὶ οὐδενα ἐπέτρεπον ἐξελθεῖν τὴν θύραν μου κόλπῳ κενῷ· Εἶχον δὲ τρισχίλια πεντακόσια ζεύγη βοῶν, καὶ ἐξελεξάμην ἐξ αὐτῶν πεντακόσια καὶ ἔταξα εἰς τὸν ἀροτριασμὸν, ωδε παντα ποιεῖν ἐν πάντι ἀγρῷ τῶν προσλαμβανόντων αὐτου, καὶ την εἰσοδον τῶν καρπῶν αὐτῶν ἀφοριζον τοῖς πένησιν εἰς τὴν τράπεζαν αὐτῶν· Εἶχον δὲ και ἀρτοκόπια πεντήκοντα ἀφ᾽ ὧν ἔταξα εἰς τὴν τραπεζα εἰχον δε δουλους ἐξαιρετους εἰς την ὑπηρεσιαν ταυτην. Ἦσαν δὲ καὶ ξένοι τινὲς ἰδόντες τὴν ἐμὴν προθυμίαν, καὶ αὐτοὶ ἐπεθύμησαν καὶ αὐτοὶ ὑπηρετῆσαι τῇ διακονίᾳ· καὶ ἄλλοι τινὲς ἦσάν ἀποροῦντες, καὶ μη δυνάμενοι ἀναλῶσαι ἤρχοντο παρακαλοῦντες καὶ λέγοντες· Δεόμεθά σου, ἐπιδὴ καὶ ἡμεῖς δυνάμεθα ταύτην ἐκτελέσαι τὴν διακονίαν καὶ οὐδὲν κεκτήμεθα, ποίησον μεθ᾽ ἡμῶν ἔλεος καὶ προχείρησον ἡμῖν χρυσίον ἵνα ἀπέλθωμεν εἰς τὰς μακρὰς πόλεις καὶ ἐμπορευσάμενοι καὶ το περιττον της ἐμποριας δυνηθῶμεν τοῖς πένησιν ποιήσασθαι διακονίαν, καὶ μετὰ τοῦτο ἀποκαταστήσωμέν σοι τὸ ἴδιον σου. καὶ ἐγὼ ταῦτα ἀκούων ἠγαλλιώμην ὅτι ὅλως παρ᾽ ἐμοῦ λαμβάνουσιν εἰς οἰκονομίαν τῶν πτωχῶν· καὶ προθύμως ἐδίδουν αὐτοῖς ὅσον ἤθελον δεχομενος τὸ γραμματεῖον αὐτων, μὴ λαμβάνων παρ᾽ αὐτῶν ἐνέχυρον εἰ μὴ μόνον το ἔγγραφον. καὶ πορευομενοι ἐπορεύοντο. και ἐπετύγχανον ἐδίδουν τοῖς πτωχοῖς. πολλακις τινες ἀπολωλαν ἐξ αὐτων ἐν ὁδω ἠ ἐν θαλασση ἠ ἐσυλουντο ἐχ αὐτων και ἐρχομενοι καὶ παρεκάλουν με λέγοντες· Δεόμεθά σου, μακροθύμησαν ἐφ᾽ ἡμᾶς ἵνα ἴδωμεν πῶς ἀποκαταστήσωμέν σοι τὰ σά. ἐγω δε ταυτα ἀκουων και συμπαθων αὐτοις προέφερον αὐτῶν τὸ χειρόγραφον καὶ ἀνεγίνωσκον ἐνωπιον αὐτων και διαρρηξας ἐλευθερουν αὐτους του χρεους λέγων οὑτως· Ὅσον προφάσει τῶν πενήτων ἐπίστευσα ὑμῖν, οὐδὲν λήψομαι παρ᾽ ὑμῶν. καὶ οὐδὲν ἐδεχόμην παρὰ τοῦ ὀφειλέτου μου. Καὶ εἴ ποτέ ἤρχετο ἀνὴρ ἱλαρὸς τῇ καρδίᾳ λέγων· Οὐδὲν εὐπορῶ ἐπικουρῆσαι τοῖς πένησιν· βούλομαι μεν διακονῆσαι τοῖς πτωχοῖς ἐν τῇ τραπεζῃ σου. καὶ συγχωρηθεὶς ὑπηρετειν καὶ ἐφαγεν· καὶ τῃ ἑσπερα ἐδιδου αὐτω τον μισθον αὐτου και ἐπορευετο εἰς τὸν οἶκον αὐτοῦ χαιρων καὶ εἰ μὴ ἐβούλετο λαβεῖν ἠναγκάζετο παρ᾽ ἐμοῦ λεγων προς αὐτον· ἐπίσταμαι ὅτι ἐργάτης εἶ ἄνθρωπος προσδοκῶν καὶ ἀναμένων σου τὸν μισθόν, καὶ ἀνάγκην ἔχεις λαβεῖν. καὶ οὐκ ὑστερησα ποτε μισθὸν μισθωτοῦ ἠ ἀλλου τινος ἠ ἀφηκα τον μισθον αὐτου ἐσομενος παρ᾽ ἐμοῖ μιαν ἑσπεραν ἐν τῇ οἰκίᾳ μου. Διεφώνουν δὲ οἱ ἀμέλγοντες τὰς βόας ἠ και τα προβατα τους παροδιτας ἐν τη ὁδω ὁπως μεταλαβωσιν ἐξ αὐτου και διεχειτο γαλα το βουτηρον ἐν τοις ορεσι καὶ ἐν ταῖς ὁδοῖς ἀπὸ τοῦ πλήθους· ἐν δε ταῖς πέτραις καὶ τοῖς ὄρεσιν ἐκοιτάζοντο διαλοχευομενα. ἀπέκαμον δὲ οἱ δοῦλοί μου οἱ τὰ τῶν χηρῶν καὶ τῶν πενήτων ἐδέσματα ἐνέχοντες· καὶ ὀλιγωροῦντες καταρονται μοι λέγοντες· Τίς ἂν δῴη ἡμῖν ἐκ τῶν σαρκῶν αὐτοῦ ἐμφορεθηναι και ἐμπλησθῆναι; λίαν χρηστον ὀντω μου προς αὐτους. Εἶχον δὲ ἓξ ψαλμοὺς καὶ δεκάχορδον κιθάραν· καὶ διεγειρόμην τὸ καθ᾽ ἡμέραν καὶ ἐλάμβανον τὴν κιθάραν, καὶ ἀντυμνουν αἱ χψραι μετα το ἐσθιειν αὐτας. καὶ ἐκ τοῦ ψαλτηρος ἀνεμίμνησκον αὐτὰς τοῦ θεοῦ ἵνα δοξάσωσιν τὸν Κύριον. καὶ εἴ ποτε ἐγόγγυζον αἱ θεραπενες μου, ἐλάμβανον τὸ ψαλτήριον καὶ τὸν μισθὸν τῆς ἀνταποδωσιας ἔψαλλον αὐταις· κατέπαυον αὐτὰς τῆς ὀλιγωρίας τοῦ γογγυσμοῦ. τὰ δε ἐμὰ τέκνα μετὰ τὴν ὑπηρεσίαν τῆς διακονίας ἐλαμβανον καθ᾽ ἡμέραν τὸ δεῖπνον αὐτῶν· καὶ ταις τρεις αὐτων ἀδελφας ἐπορευοντο παρὰ τῷ ἀδελφῷ αὐτων τῷ πρεσβυτέρῳ και ἐποιουν ποτον· ἀνιστάμενος οὖν ἐγὼ κατὰ τω πρωὶ ἀνέφερον ὑπὲρ αὐτῶν θυσίας ἐρίφους αἰγῶν πεντήκοντα καὶ πρόβατα ι̅θ̅· ταῦτα ἐδιδουν ἐκ περιττου εἰς ἀναλωμα τοῖς πτωχοῖς· καὶ ἔλεγον αὐτοῖς ἐγώ· Ταῦτα λαμβάνετε περιττὰ καὶ δεηθῆτε ὑπὲρ τῶν τέκνων μου· μὴ ἄρα οἱ υἱοί μου ἥμαρτον ἐνώπιον Κυρίου λέγοντες μετὰ καταφρονήσεως ὅτι· ἡμεῖς ἐσμὲν τέκνα τοῦ πλουσίου τουδε ἀνδρός, ἡμῶν δωτε τὰ χρήματα ταῦτα· διὰ τί δὲ καὶ διακονοῦμεν; ταυτα λεγοντες ἐξ ὑπερυφανειας παροργιζον τον θν̅. και ἐστιν βδέλυγμά ἐναντίον κυ̅ ἡ ὑπερηφανία. ἀνέφερον δε και μοσχους τῳ ἐπὶ τὸ θυσιαστήριον λέγων μήποτε οἱ υἱοί μου κακα ἐννοησαν πρὸς τὸν θεόν ἐν τῇ καρδίᾳ αὐτῶν. τοῦτο τῳ τροπῳ βιουντος μου, ὁ διαβολος οὐκ ἠνεγκε το ἀγαθον ἀλλα ἀπελθων ἐξητησατο κατ ἐμου τον πολεμον παρα τῳ θω̅· ἀνηλεῶς ἐπ ἐμε κατῆλθεν καὶ πρωτον μεν ἐφλόγισεν το πληθος τῶν προβάτων ἐπειτα τὰς καμήλους ἐπειτα τους βοας καὶ παντα τα κτηνη. τα μεν ἐφλογησε τα δε ᾐγμαλωτισθησαν οὐ μονον παρ ἐχθρων ἀλλα και ἀπο τῶν συμπολιτῶν μου τῶν ἐμοῦ εὐεργετηθέντων. καὶ ἐλθοντες οἱ ποιμενες ἀνοιγγειλαν μοι ταυτα, ἐγω δε ἀκουσας ἐδόξασα τὸν θεὸν καὶ οὐκ ἐβλασφήμησα. Τότε ὁ διάβολος ἐγνωκώς μου τὴν καρτεριαν κατεμηχανήσατό κατ ἐμου· μετασχηματισθεὶς εἰς βασιλέα τῶν Περσῶν, και ἐπέστη τῇ ἐμῇ πόλει και, συναγαγὼν πάντας τοὺς ἐν αὐτῇ πανουργως. καὶ ἐλάλησεν αὐτοῖς μετὰ ἀπειλῆς λέγων· Οὗτος ὁ ἀνηρ ὁ Ἰώβ, ὁ ἀναλώσας πάντα τὰ ἀγαθὰ τῆς γῆς καὶ μηδὲν καταλοιπών, ὁ ἀφανίσας και καταλυσας τὸν ναον του θεου· διὸ καὶ ἐγὼ ἀποδώσω αὐτῷ καθὰ και ἔπραξεν μετὰ τοῦ οἴκου τοῦ μεγάλου θεοῦ. νυν οὐν ἀνελθατε συν ἐμοι καὶ σκυλευσωμεν πάντα τὰ ὑπαρχοντα ἐν τῳ οἰκῳ αὐτου. καὶ ἀποκριθέντες εἶπον αὐτῷ· Ἔχει ἑπτὰ υἱοὺς καὶ θυγατέρας τρεῖς· μὴ ἄρα καταφύγωσιν εἰς ἑτέρας χώρας καὶ ἐντύχωσιν καθ᾽ ἡμῶν ὡς τυραννούντων αὐτων, καὶ λοιποι ἐπανελθωσιν ἐφ ἡμας μετα δυναμεως. καὶ εἶπεν αὐτοῖς· Μὴ φοβῆσθαι ὅλως· τὰ κτηνη αὐτοῦ και το πληθος αὐτου ἀπώλεσα ἐν πυρί, τὰ δὲ ἄλλα ᾐχμαλώτευσα, καὶ ἰδοὺ καὶ τὰ τέκνα αὐτοῦ ἀπολέσω. Καὶ ταῦτα εἰπων αὐτοῖς, ἀπέλθων κατέβαλεν τὸν οἴκον ἐπὶ τὰ τέκνα μου καὶ ἀνεῖλεν αὐτά· καὶ οἱ συμπολῖται ἰδόντες ὅτι ἀληθῆ γέγονεν τὰ εἰρημένα ὑπ αὐτοῦ, ἐπελθόντες ἐδίωξάν με καὶ πάντα τὰ ἐν τῇ οἰκίᾳ μου διήρπαζον. και ἰδον τοις ὀφθαλμοις μου την ἁρπαγην του οἰκου ἐπάνω τῶν τραπεζῶν μου καὶ τῶν κραββάτων μου ἄνδρες εὐτελεῖς καὶ ἄτιμοι, καὶ οὐκ ἠδυνάμην φθέγξασθαι τὶ κατ αὐτῶν· ἠτονημένος γὰρ ἤμην ὡς γυνὴ παρειμένη τὰς ὀσφύας ἀπὸ τοῦ πλήθους τῶν ὠδυνων, μνησθεὶς μάλιστα τοῦ προσημανθέντος μοι πολέμου ὑπὸ τοῦ Κυρίου διὰ τοῦ ἀγγέλου αὐτοῦ· καὶ ἐγενόμην ὡσει φορτίον ἐμβαλλόμενον ἐν θαλασσίῳ πλοίῳ καὶ μεσοπελαγίσας ἰδὼν τὴν τρικυμίαν καὶ τὴν ἐναντίωσιν τῶν ἀνέμων, ἐρρηξεν εἰς θάλασσαν τὸ φορτίον λέγων· Θέλω ἀπολεσαι τὰ πάντα μόνον εἰσελθεῖν εἰς τὴν πόλιν ἵνα κερδησω τὸ πλοῖον σεσωσμενον και τα κρειττονα των σκευων. οὕτω κἀγὼ ἡγησάμην τὰ ἐμὰ. Τοτε ἠλθεν ἑτερος ἀγγελος καὶ ἀνεδιδαξε με τὴν τῶν ἐμῶν τέκνων ἀπώλειαν, και ἐταράχθην μεγαλην ταραχην καὶ διέρρηξά τὰ ἱμάτια μου και εἰπον,· Ὁ Κύριος ἔδωκεν, ὁ Κύριος ἀφείλατο· ὡς τῷ κυρίῳ ἔδοξεν, οὕτως καὶ ἐγένετο· εἴη τὸ ὄνομα κυρίου εὐλογημένον. ἰδων οὐν ὁ Σατανᾶς ὅτι οὐδὲν δύναταί με εἰς ὀλιγωρίαν τρέψαι· ἀπελθὼν ᾐτήσατο τὸ σῶμά μου παρὰ τοῦ Κυρίου ἵνα ἐπενέγκῃ μοι πληγήν, διοτι οὐκ ἠνεγκεν ὁ πονηρος την ὑπομονην μου· τότε παρέδωκέν με ὁ Κύριος εἰς τας χεῖρας αὐτοῦ χρήσασθαι τῷ σώματί μου ὡς βουλεται, τῆς δὲ ψυχῆς μου οὐκ ἔδωκεν αὐτῷ ἐξουσίαν. καὶ προσῆλθεν καθημένου μου ἐπὶ θρονου καὶ πενθοῦντι τα τεκνα μου· καὶ ὁμοιώθη μεγάλῃ καταιγίδι καὶ τὸν θρόνον μου κατέστρεψεν, προσκρουσας με ἐπι την την· καὶ ἐποὶησα ὥρας τρεῖς κειμενος ἐπι ἐδαφους καὶ ἐπάταξέν με πληγὴν σκληρὰν ἀπὸ κορυφῆς ἕως ὀνύχων τῶν ποδῶν μου. καὶ ἐν μεγάλῃ ταραχῇ καὶ ἀδημονίᾳ ἐξῆλθον τὴν πόλιν, καὶ καθεσθεὶς ἐπὶ τῆς κοπρίας σκωληκόβρωτον εἶχον τὸ σῶμά· καὶ συνέβρεχον τὴν γῆν ἐκ τῆς πολλης ὑγρασίας καὶ ἰχῶρες τοῦ σώματός μου σκώληκες πολλοὶ ἦσαν ἐν αὐτῷ καὶ εἴποτε ἀφιστατο σκώληξ ἐκ του σωματος μου, αἰρων αὐτὸν καὶ κατοικιζον εἰς το αὐτω λέγων· Παράμεινον ἐν τῷ αὐτῷ τόπῳ ἐν ᾧ ἐταχθης ἄχρις οὗ ἐπισταλθῇ σει ὑπὸ τοῦ κελεύσαντός σοι. Καὶ οὑτως διηρκεσα ἔτη ζ καθεζόμενος ἐν τῇ κοπρίᾳ ἐξω τῆς πόλεως ἐν ταῖς πληγαῖς και ἰδον τοις οφθαλμοις μου, τεκνα μου, ποθητα τὴν ταπεινήν μου γυναῖκα την πρωην ἐν τῃ τοσαυτῃ τρυφῃ· και δορυφορια θαλαμευομενην ἰδον αὐτην ὑδροφοροῦσαν εἰς οἶκον τινὸς ἀσχήμονος ὡς παιδισκη ἕως οὗ λάβῃ ἄρτον καὶ προσενέγκῃ μοι· καὶ ἐγὼ κατανενυγμένος ἔλεγον· Ὦ τῆς ἀλαζονείας τῶν ἀρχόντων τῆς πόλεως ταύτης, οὓς οὐδὲ ἀξίους εἶναι κυνῶν τῶν ἐμῶν νομάδων ἡγοῦμαι· ὅτι πῶς χρῶνται τῇ γαμετῇ μου ὡς δουλίδι; καὶ μετὰ ταῦτα ἀνελαβον λογισμὸν μακρόθυμον. Καὶ μετὰ ἱκανον χρονον καὶ αὐτὸν τὸν ἄρτον ἄφειλαντο τοῦ μὴ προσενεχθῆναί μοι μόλις ἐπιτρέψαντες ἔχειν αὐτὴν τὴν ἰδίαν τροφήν· καὶ αὐτην λαμβανουσαν διεμεριζον ἑαυτῇ τε καὶ ἐμοί, λέγουσα μετ᾽ ὀδύνης· Οὐαί μοι, τάχα οὐ χορταζεται του ἀρτου. καὶ οὐκ ἐφείδετο ἐξελθεῖν ἐν τῇ ἀγορᾷ προσαιτῆσαι ἄρτον παρὰ τῶν ἀρτοπρατῶν ἕως οὗ προσενέγκῃ μοι καὶ φάγω. Καὶ ὁ Σατανᾶς τοῦτο γνοὺς μετεσχηματίσθη εἰς ἀρτοπράτην· καὶ ἐγένετο κατὰ συγκυρίαν ἀπελθεῖν πρὸς αὐτὸν τὴν γυναῖκά μου αἰτῆσαι παλιν ἄρτον νομίζουσα εἶναι αὐτὸν ἄνθρωπον. καὶ ὁ Σατανᾶς λεγει αὐτῃ· Παρασχε μοι τὸ τίμημα καὶ λάβε ὃ θέλεις. ἀποκριθεῖσα δὲ αὐτῷ λέγει· Πόθεν μοι ἀργύριον; ἦ ἀγνοεῖς τὰ συμβεβηκότα μοι ὧδε πονηρά; εἰ μὲν ἐλεησον ἐλέησον, εἰ δὲ μὴ σὺ ὄψει. καὶ ἀπεκρίθη πάλιν λέγων· Εἰ μὴ ἄξιοι ἦτε τῶν κακῶν, οὐκ ἂν ἀπελάβετε ταῦτα· νῦν οὖν εἰ μὴ ἐν χερσίν σου ἀργύριον, ὑποθοῦ μοι τὴν τρίχα τῆς κεφαλῆς σου καὶ λάβε τρεῖς ἄρτους· ἴσως δυνήσεσθε ζῆσαι ἐν ταις τρισὶν ἡμέραις. τότε ἔλεγεν ἐν ἑαυτῇ· Τί γάρ μοι ἐστιν ἡ θρὶξ τῆς κεφαλῆς μου πρὸς τὸν πεινοῦντα μου ἄνδρα; καὶ οὕτω καταφρονήσασα ἑαυτην εἶπεν αὐτῷ· ἄναστας κεῖρον με. τότε λαβὼν ψαλίδα ἦρε τας τρυχας τῆς κεφαλῆς αὐτῆς παντων ὁρωντων καὶ ἔδωκεν αὐτῇ τρεῖς ἄρτους· ἡ δὲ λαβοῦσα ἦλθεν καὶ προσεφερον μοι· καὶ ὁ Σατανᾶς ἠλθεν ὀπισθεν αὐτης ἐν τῇ ὁδῷ περιπατῶν κεκρυμμένος καὶ πλαγίαζων αὐτῆς τὴν καρδίαν. Καὶ ἅμα τε ἤγγισεν πρός με ἡ γυνή μου, ἀνακράξασα μετὰ κλαυθμοῦ λέγει μοι· Ἰώβ Ἰώβ, μεχρι τίνος καθεζεις ἐπὶ τῆς κοπρίας ἔξω τῆς πόλεως λογιζόμενος ἐπι μικρὸν καὶ ἐκδεχόμενος τὴν ἐλπίδα τῆς σωτηρίας σου; καγω πλανῆτις καὶ λάτρις τόπον ἐκ τόπου περιερχομένη· ἰδη γαρ ἀπολυλεν ἀπὸ τῆς γῆς τὸ μνημόσυνόν σου, οἱ υἱοί μου καὶ αἱ θυγατέρες, ἐμῆς κοιλίας και πονοι και ὀδυναις, οὓς εἰς τὸ κενὸν ἐκοπίασα μετὰ μοχθου· σὺ δὲ κάθῃ ἐν σαπρίᾳ σκωλήκων διανυκτερεύων αἴθριος, κἀγὼ πάλιν ἡ παναθλία ἐργαζομένη και ὠδυνωμενη ἡμερας και νυκτος ἕως ἂν εὐπορήσασα ἄρτον προσενέγκω σοι· οὐκέτι γὰρ μοι διδῶται ὁ περιττὸς ἄρτος ἐκεῖνος ἐπειδὴ μόγις καὶ τὴν ἐμὴν τροφὴν λαμβάνω καὶ διαμερίζω σοί τε καὶ ἐμοί, ἐννοουμένη ἐν τῇ καρδίᾳ μου ὅτι οὐκ ἀρκετὸν εἶναί σε ἐν πόνοις, καὶ ἐν λιμω ἄρτου· ἐτολμησα ἀναισχύντως ἐλθειν εἰς τὴν ἀγοράν, καὶ του πρατου εἰποντος μοι· Δός μοι ἀργύριον καὶ ληψεις ἀρτους, ἐδειξα αὐτῷ τὴν ἀπορίαν ἡμῶν καὶ ἠκουσα παρ᾽ αὐτοῦ· Εἰ μὴ ἔχεις ἀργύριον, παρασχοῦ μοι τὴν τρίχα τῆς κεφαλῆς σου καὶ λάμβανε τρεῖς ἄρτους· ἴσως ζήσεσθε ἐν τρισὶν ἡμέραις. κἀγὼ ἐγκακήσασα εἶπον αὐτῷ· Ἀναστὰς κεῖρόν με. καὶ οὕτως ἀναστὰς μετὰ ψαλίδος ἀτίμως ἔκειρέν μου τὴν τρίχα της κεφαλης ἐν τῇ ἀγορᾷ παρεστῶτος τοῦ ὄχλου καὶ θαυμάζοντος. Τίς οὐν οὐκ ἐξεπλάγη λεγων ὅτι· Αὕτη ἐστὶν Σιτης ἡ γυνὴ τοῦ Ἰώβ; ἥτις εἶχεν σκεπάζοντα αὐτῆς τὸ καθηστηριον βῆλα δεκατέσσαρα καὶ θυρα ἔνδοθεν θυρῶν ἕως ἂν ὅλως καταξιωθῇ τις εἰσαχθῆναι πρὸς αὐτήν· καὶ νυνὶ δὲ καταλλάσσει τὴν τρίχα αὐτῆς ἀντὶ ἀρτου. οἱ ἠσαν κάμηλοι γεμοσμένοι ἀγαθῶν και ἀπεφέροντο εἰς χώρας τοῖς πτωχοῖς, νῦν δίδωσιν αὐτη την τριχα. Ἴδε την ἐχουσαν ἑπτὰ τραπέζας ἀκινήτους ἐπὶ τῆς οἰκίας, ἡς ἠσθιεν πας πτωχος καὶ πᾶς ξένος, νῦν καταπιπράσκει τὴν τρίχα αὐτῆς ἀντὶ ἀρτου. βλεπετε ἥτις εἶχεν τὸν νιπτῆτα τῶν ποδῶν χρυσοῦν καὶ ἀργυροῦν, νυνὶ δὲ ποσὶν βαδίζει ἐπὶ ἐδάφους,. Εἰδετε τε ὅτι αὕτη ἐστὶν ἥτις εἶχεν το ἐνδυμα ἐκ βύσσου ἐξυφασμενην χρυσῷ καὶ ἀρτι αὐτῆς ἀντὶ ἀρτου. Βλεπετε τὴν τοὺς κραβαττους χρυσεους καὶ ἀργυρέους ἔχουσαν, νυνὶ δὲ πιπράσκουσαν τὴν τρίχα αὐτῆς ἀντὶ ἀρτου. και ἁπαξαπλῶς Ἰώβ πολλῶν ὄντων τῶν εἰρημένων μοι, συντόμως λέγω σοι· ἐπεὶ ἡ ἀσθενια τῆς καρδίας μου συνετριψε μου τὰ ὀστᾶ· ἀνάστηθι οὖν σε σὺ καὶ λαβὼν τοὺς ἄρτους χορτάσθητι, καὶ εἶπόν τι ῥῆμα πρὸς κύριον καὶ τελεύτα· καγω δὲ πάλιν ἀπαλλαγω ἀκηδίας διὰ πόνων τοῦ σώματός σου. Καὶ ἐγὼ ἀπεκρίθην αὐτῇ· Ἰδοὺ ἐγὼ ἑπτὰ ἔτη ἔχω ἐν ταῖς πληγαῖς, ὑφιστάμενος τοὺς σκώληκας τοὺς ἐν τῷ σώματί μου, καὶ οὐκ ἐβαρύνθην τὴν ψυχήν μου διὰ τοὺς πόνους ὅσον διὰ τὸ ῥῆμα ὁ εἶπας ὅτι· Εἰπόν τι ῥῆμα πρὸς Κύριον καὶ τελεύτα. ὁμῶς τὰ κακὰ ταῦτα ἁπερ ὁρας ὑποφέρω καὶ ὑποφέρεις καὶ τὴν των ὑπαρχοντων ἡμων ἀπωλειαν· ὑπομενωμεν και βούλει ἡμᾶς ἀρτι λαλῆσαί τι ῥημα πρὸς Κύριον, και ἀπηλλωτριωθηναι τοῦ μεγάλου πλούτου ἱνα τι οὑτως ἐλαλησας ὡς μια των ἀφρονων γυναικων; διὰ τί δὲ οὐκ ἐμνήσθης τῶν μεγάλων ἐκείνων ἀγαθῶν ἐν οἷς ὑπήρχομεν; εἰ οὖν τὰ ἀγαθὰ ἐκ χειρὸς Κυρίου ἐδεξάμεθα, τὰ δε κακὰ πάλιν οὐχ ὑπομένομεν; και μακροθυμήσωμεν ἐν πάντι ἕως οὗ ὁ κύριος σπλαγχνισθεὶς ἐλεήσῃ ἡμᾶς. ἆρα σὺ οὐχ ὁρᾷς τὸν διάβολον ὄπισθέν σου ἑστηκωτα καὶ ταράσσοντα τοὺς διαλογισμούς σου, ὅπως καὶ ἐμὲ ἀπατήσῃ ἀπατησης; και Στραφεὶς ἐγω πρὸς τὸν Σατανᾶν εἶπον· δια τι οὐκ ἐρχεται ἐπὶ τὰ ἔμπροσθεν προς ἐμε, παύσαι κρυπτόμενος ταλαιπωρε· μὴ ὁ λέων τὴν ἰσχὺν δεικνύει ἐν τῇ γαλεάγρᾳ; μηπω πετεινὸν ἀντίπταται ἐν καρτάλλῳ; και νυν σοι λέγω· ἐξελθὼν πολέμησον μετ ἐμοῦ; τότε ἐξόπισθεν τῆς γυναικός μου ἐξῆλθεν καὶ ἑστη ἐμπροσθεν μου κλαιων και λέγων· Ἴδε, Ἰώβ, διαφωνῶ καὶ ὑποχωρῶ σοι α̅ν̅ο̅υ̅ σαρκίνου ὄντι, ἐγώ εἰμι πνεῦμα· και σὺ μὲν ἐν πληγῇ ὑπάρχεις, ἐγώ δέ εἰμι ἐν ὀχλήσει μεγάλῃ. ἐγενομιν ὃν τρόπον ἀθλητὴς παλαιεων μετὰ ἀθλητοῦ, καὶ εἷς τὸν ἕνα κατέρρηξεν· πλήσας τὸ στόμα αὐτοῦ ἀμμον καὶ πᾶν μέλος αὐτοῦ συγκλάσας ὁδε ὑποκάτω αὐτοῦ ὄντος· καὶ ἐνέγκαντος αὐτοῦ τὴν καρτερίαν ἁ μὴ διαφωνήσαντος ἐφωνησε δε ἀγμην ὁ ἐπάνω. οὕτω καὶ σύ, Ἰώβ, ὑπόκατω ἦς καὶ ἐν πληγῇ και ἐν πονῳ, ἀλλ᾽ ἐνίκησας τὰ παλαιστρικά μου ἃ ἐπήγαγόν σοι και ἰδου ὑποχωρω σου. τότε καταισχυνθεὶς ὁ Σατανᾶς ἀνεχώρησεν ἀπ᾽ ἐμοῦ. νῦν οὖν, τέκνα μου, μακροθυμήσατε καὶ ὑμεῖς ἐν πάντι συμβαίνοντι ὑμῖν λυπηρῳ, ὅτι κρείσσων ἐστὶν πάντων ἡ μακροθυμία. Τοτε ἤκουσαν οἱ βασιλεῖς τὰ συμβεβηκότα μοι· καὶ ἀναστάντες ἦλθον πρός με ἕκαστος ἐκ τῆς ἰδίας χώρας ἐπισκεψωμενοι παραμυθήσονταί μοι· ἡνίκα δὲ ἤγγισάν μοι· κράξαντες φωνη μεγαλη, διερρηξεν ἕκαστος τὴν ἑαυτοῦ στολὴν καὶ κατασπασάμενοι γῆν ἐπι τας ἑαυτων κεφαλας παρεκάθισάν μοι ἑπτὰ ἡμέρας καὶ ἑπτὰ νύκτας· καὶ οὐδεὶς αὐτῶν λελάληκέν μοι, ῥημα ἠσαν δε τεσσαρες των ἀριθμω ἐλιφαζ ὁ βασιλευς θεμανων και βαλδαδ και σωφαρ και ἐλιους καθεζομενοι διελογιζοντο τα περι ἐμου· καὶ γὰρ το πρωτον ὁταν ἡρχοντο προς με και ἠρξάμην ἀναφέρειν αὐτοῖς τοὺς πολυτελεῖς λίθους, ἀπεθαύμαζον καὶ ἔλεγον· Ὅταν ἡμῶν τῶν τριῶν βασιλέων τὰ χρήματα συναχθῇ εἰς ἓν ἐπὶ τὸ αὐτό, οὐ μὴ ἀναλώσει τοὺς λίθους τοὺς ἐνδόξους τῆς βασιλείας Ἰωβαβ. εὐγενέστερος γὰρ εἶ τῶν ἀφ᾽ ἡλίου ἀνατολῶν. ἠνικα γαρ ἦλθον τοτε ἐπὶ τὴν Αὐσιτίδα ὁπως ἐπισκεψωσι με, ἠρωτησαν ἐν τῇ πόλει· Ποῦ Ἰωβὰβ ὁ τῆς Αἰγύπτου και της χωρας ταυτης ὅλης βασιλεῦων; καὶ ἐμήνυσαν αὐτοῖς περὶ ἐμοῦ ὅτι· Κάθηται ἐπὶ τῆς κοπρίας ἔξω τῆς πόλεως· ἰδου γὰρ ἐτη ζ μὴ ἀνελθὼν ἐν τῇ πόλει. καὶ πάλιν ἠρώτησαν περὶ τῶν ὑπαρχόντων μοι καὶ ἐδηλώθη αὐτοῖς τὰ συμβεβηκότα μοι παντα. καὶ ἀκούσαντες ἐξῆλθον τὴν πόλιν ἅμα τοῖς πολίταις· καὶ οἱ μὲν πολῖταί μου ὑπέδειξαν με αὐτοῖς, οἱ δὲ ἀντετεινον λέγοντες μὴ εἶναί με τὸν Ἰωβὰβ. και ἔτι ἀμφιβαλλόντων αὐτῶν, λεγει Ἐλιφᾶζ ὁ θεμανῶν βασιλεὺς· Δευτε ἐγγισωμεν και ἰδωμεν. και ἐρχομενων αὐτων ἐμηνυθη μοι περι αὐτων. καὶ ἐγὼ ἐκλαυσα σφοδρως μαθων την ἐλευσιν αὐτων, και γῆν ἐπὶ τὴν κεφαλήν μου ἀνεθηκα καθεζομενος ἐκινουν την κεφαλην μου, ἐδηλωσα ὅτι· Ἐγώ εἰμι. ἰδόντες δέ κινοῦντα τὴν κεφαλήν μου κατέπεσον ἐπὶ τὴν γὴν ἐκλυθέντες· καὶ ἱσταμένων τῶν στρατευμάτων αὐτῶν ἐβλεπον τοὺς τρεῖς βασιλεῖς κατερρημένους ἐν τῇ γῇ ὡσεὶ νεκρούς ἐπὶ ὥρας τρεῖς, τότε ἀναστάντες συνελάλουν ἀλλήλοις ὅτι· Οὐ πιστεύομεν ὅτι οὗτός ἐστιν Ιωβαβ. καὶ λοιπὸν ἐν ταῖς ἑπτὰ ἡμέραις διακρίνοντες τὰ κατ᾽ ἐμέ, διαλογιζόμενοι τὰ κτήνη καὶ τὰ τε ὑπάρχοντά μου λέγοντες· Μὴ οὐκ οἴδαμεν τὰ πολλὰ ἀγαθὰ τὰ ἀποστελλόμενα ὑπ᾽ αὐτοῦ εἰς τὰς πόλεις καὶ εἰς τὰς κύκλῳ κώμας διαδίδοσθαι τοῖς πτωχοῖς, παρεκτὸς καὶ τῶν ἐν τῇ οἰκίᾳ αὐτοῦ δεδομενων; πῶς νῦν εἰς τὴν τοιαύτην νεκρότητα καὶ ταλαιπωριαν ἐξέπεσεν; και μετὰ τὰς ἑπτὰ ἡμέρας, ἀποκριθεὶς Ἐλιοῦς εἶπεν τοῖς βασιλεῦσιν· Προσεγγησωμεν αὐτῷ καὶ ἐξετάσωμεν ἀκριβῶς εἰ ὅλως ἐστιν Ἰωβαβ ἢ οὐ. οἱ δὲ μακρά μου ὄντες ὡς ἱμισεως σταδίου διὰ τὴν δυσωδίαν τοῦ σώματός μου, ἀναστάντες προσήγγισάν μοι ἔχοντες εὐωδίας ἐν ταῖς χερσὶν αὐτῶν, συνόντων αὐτων τῶν στρατιωτῶν καὶ θυμιαματα βαλλόντων μοι κυκλόθεν, ὁπως ἐαν δυνηθῶσιν προσεγγίσαι μοι· καὶ ποιησάντες ὡσει ὡρας τρεις χορηγοῦντες τὰ θυμιάματα, πλησίον μου ἐγινοντο. καὶ ἀποκριθεὶς Ἐλιοὺς εἶπέν μοι· Σὺ εἶ Ἰὼβ ὁ συμβασιλεὺς ἡμῶν; σὺ εἶ ὁ ἔχων τότε τὴν μεγάλην δόξαν; σὺ εἶ ὡς ἥλιος τῆς ἡμέρας λάμπων πάσῃ τῇ γῇ; σὺ εἶ ὡς ἡ σελήνη καὶ οἱ ἀστέρες ἐν τῷ μεσονυκτίῳ φαινοντι; καὶ ἀποκριθεὶς εἶπον αὐτῷ· Ἐγώ εἰμι. καὶ οὕτως κλαυσαντες κλαυθμὸν μέγαν σὺν θρήνῳ βασιλικῷ ἀνεφώνησεν καὶ ὁ στρατος αὐτῶν. και παλιν ὑπολαβων Ἐλιους λεγει μοι· Σὺ εἶ ὁ τὰ ἑπτακισχίλια πρόβατα ἐνταξας εἰς τὴν τῶν πτωχῶν ἔνδυσιν· ποῦ νῦν τυγχάνει ἡ δόξα σου; σὺ εἶ ὁ τὰς τρισχιλιους βόας ἐνταξας εἰς ἀροτριάσμον τῶν πενήτων· ποῦ νῦν τυγχάνει ἡ δόξα τοῦ θρόνου σου; σὺ εἶ ὁ τοὺς χρυσέους κραβάττους ἔχων, νῦν δὲ καθήμενος ἐπὶ κοπρίας· ποῦ νῦν τυγχάνει ἡ δόξα τοῦ θρόνου σου; σὺ εἶ ὁ τὰς ἱδρυμένας ἑξήκοντα τραπέζας τοῖς πτωχοῖς στηρίξας· ποῦ νῦν τυγχάνει ἡ δόξα σου; σὺ εἶ ὁ τὰ θυμιατήρια τῆς ὠδῆς ἐκ λιθων ἔχων· ποῦ νῦν τυγχάνει ἡ δόξα σου, ὅτι ἐν δυσωδίᾳ νυν ὑπάρχεις; σὺ εἶ ὁ χρυσέους ἐπὶ τὰς ἀργυρᾶς ἔχων, νυν δὲ προσδοκᾷς τὴν φυσιν του φωτος τῆς σελήνης· ποῦ νῦν τυγχάνει ἡ δόξα τοῦ θρόνου σου; σὺ εἶ ὁ ἄλειμμα ἔχων ἐκ τοῦ λιβάνου, νυνὶ δὲ ἐν σαπριᾳ ὤν· ποῦ νῦν τυγχάνει ἡ δόξα σου; σὺ εἶ ὁ καταγελων τῶν ἀδικούντων καὶ ἁμαρτανόντων, νυνὶ ἐγένου χλεύῃ πασι· ποῦ νῦν τυγχάνει ἡ δόξα σου; Τοῦ δὲ Ἐλιφαζ μακρυνοντος τὸν κλαυθμὸν ὑποφωνούντων αὐτῷ τῶν βασιλεων ὥστε γενέσθαι μεγάλην ταραχήν, καταπαυσας δε ἐγω την ταραχην αὐτων εἶπον αὐτοῖς· Σιώπατε· καὶ ὑποδείξω ὑμῖν τὸν θρόνον μου καὶ τὴν δόξαν τῆς εὐπρεπείας αὐτοῦ. καὶ ἡ τούτου δόξα καὶ ἡ εὐπρέπεια ἐκ δεξιῶν τοῦ σ̅ρ̅ς̅ ἐστιν ἐν οὐρανοῖς. ἐμοῦ ὁ θρόνος αἰώνιος ἔστιν· ὁ κόσμος ὅλος παρελεύσεται καὶ ἡ δόξα αὐτοῦ φθαρήσεται καὶ οἱ προσέχοντες αὐτῷ ἔσονται ὑποκατου αὐτοῦ· ἐμοῦ ὁ θρόνος ἐν τῷ ὑπερκοσμίῳ ἐστίν. ἐμοῦ ὁ θρόνος ὑπάρχει ἐν τῇ ἁγίᾳ ζωῃ, καὶ ἡ δόξα αὐτοῦ ἐν τῷ αἰῶνί τῷ ἀπαραλλάκτῳ ἐστιν. οἱ μὲν ποταμοὶ ξηρανθήσονται καὶ τα γαβριαματα αὐτῶν καταβαίνει εἰς τὰ βάθη τῆς ἀβύσσου. οἱ δὲ ποταμοὶ τῆς ἐμῆς γῆς ἐν ᾗ ἐστιν ὁ θρόνος μου οὐ ξηραίνονται, ἀλλ᾽ ἔσονται εἰς τὸ διηνεκές. οἱ βασιλεῖς παρελεύσονται καὶ οἱ ἡγούμενοι παρέρχονται, καὶ ἡ δόξα αὐτων καὶ τὸ καύχημα αὐτῶν ἐσται ὡς ἐν ἐσόπτρῳ· ἐμοῦ δὲ ἡ βασιλεία εἰς αἰῶνα αἰῶνος, καὶ ἡ δόξα καὶ ἡ εὐπρέπεια αὐτῆς ἐν τοῖς ἅρμασιν τοῦ πατρὸς ὑπάρχει. Καὶ ἐμοῦ ταῦτα εἰποντος πρὸς αὐτοὺς, ὀργισθεὶς Ἐλιφᾶζ εἶπεν προς τοῖς ἄλλοις φίλοις· Τί χρήσιμον ὅτι οὕτω παραγεγόναμεν ἐν τοῖς στρατεύμασιν ὧδε ἵνα παραμυθησώμεθα αὐτὸν; καὶ ἰδοὺ οὗτος ἐγκαλεῖ ἡμῖν· διὸ ἀναχωρήσωμεν εἰς τὰς ἰδίας χώρας· οὗτος ἐν ταλαιπωρίᾳ σκωλήκων κάθηται ἐν δυσωδίᾳ, καὶ ἀγμην ἐγυρεται καθ᾽ ἡμῶν λεγων· Βασιλεῖαι παρέρχονται καὶ οἱ ἡγούμενοι αὐτῶν· ἡ δε ἐμη βασιλεια, φησίν, ἔσται ἕως τοῦ αἰῶνος. ἀναστὰς δὲ ἐν μεγάλῃ ταραχῇ Ἐλιφᾶζ ἐξεκλινεν ἀπ᾽ αὐτῶν ἐν μεγάλῃ λύπῃ λέγων· Ἐγὼ πορεύσομαι· ἐληλύθαμεν γὰρ ἵνα παραμυθησώμεθα αὐτὸν καὶ αὐτος κατέλυσεν ἡμᾶς ἀπέναντι τῶν στρατιωτῶν ἡμῶν. Τότε Βαλδὰδ ἐκράτησεν αὐτὸν τῆς χειρὸς λέγων· Οὐχ οὕτως δεῖ λαλῆσαι ἀνθρώπῳ πενθοῦντι, οὐ μόνον δε ἀλλὰ καὶ ἐν πολλαῖς πληγαῖς ὄντι. ἰδοὺ ἡμεῖς ὅλως ὑγιαίνοντες οὐκ ἰσχύσαμεν προσεγγίσαι αὐτῷ διὰ τὴν δυσωδίαν εἰ μὴ διὰ πλείονος εὐωδίας· σὺ δὲ ὅλως ἀμνημόνεις, Ελιφᾶζ, ἁπλῶς; νῦν οὖν μακροθυμήσωμεν ἵνα γνῶμεν ἐν τίνι ἐσται· μήτι ἄρα μιμνησκομενος αὐτοῦ τῆς εὐδαιμονίας τῆς προτέρας, ἐμάνη κατὰ ψυχήν; τίς γὰρ οὐκ ἂν ἐκπλάγη πάνυ; βλεπε αὐτον τοιουτον ἐν ὑπερβαλλοντος κακοις και πληγαῖς· ἀλλ᾽ ἔασόν με προσεγγίσαι αὐτῷ, καὶ γνώσομαι ἐν τίνι ἐσται. Και ἐγερθεὶς Βαλδᾶς προσηγγισαι μοι λέγων· Σὺ εἶ Ἰώβ; καὶ εἶπον· Ναί. καὶ εἶπεν· Ἆρα ἐν τῷ καθεστώτι ἐστὶν ἡ καρδία σου; κἀγὼ εἶπον· Ἐν μὲν τοῖς γηίνοις οὐ συνέστηκεν, ἐπιδη ἀκατάστατος ἡ γῆ καὶ παντες οἱ κατοικοῦντες ἐν αὐτῇ· ἐν δὲ τοῖς οὐρανοις συνέστηκεν ἡ καρδία μου, διότι οὐχ ὑπάρχει ἐν οὐρανῷ ταραχή. ὑπολαβὼν δὲ Βαλδᾶς λέγει ὅτι· μέν γινώσκομεν τὴν γῆν ἀκατάστατον οὖσαν, ἐπειδὴ κατὰ καιρὸν ἀλλοιοῦται· ἐνίοτε και εἰρηνεύει, ἐσθ᾽ ὅτε καὶ πολεμεῖται· περὶ δὲ τοῦ οὐρανοῦ ἀκούομεν ὅτι εὐσταθεῖ. ἀλλα εἰ ἀληθῶς ἐν τῷ καθεστῶτι τυγχάνεις, ἐρωτήσω σε λόγον, καὶ ἐὰν ἀποκριθῇς μοι πρὸς τον πρῶτον νοῦν, ἔχω σε ἐρωτῆσαι ἐν τῷ δευτέρῳ· καὶ ἐὰν ἀποκριθῇς μοι εὐσταθὲς, δῆλον ὅτι ἡ καρδία σου οὐκ ἐξεστηκεν. Καὶ εἶπεν· Ἐν τίνι σὺ ἐλπίζεις; καὶ εἶπον· Ἐπὶ τῷ θεῷ τῷ ζῶντι. καὶ εἶπέν μοι· Τίς ἀφείλατο σου τὰ ὑπάρχοντα ἢ ἐπήνεγκέν σου τὰς πληγὰς ταύτας; κἀγὼ εἶπον· Ὁ θεός. καὶ εἶπεν· εἰ τῷ θεῷ ἐλπίζεις, πῶς ἀδικῆσαι κρίνων; ἐπενεγκών σοι τὰς πληγὰς και συμφορας ταύτας ἢ ἀφελόμενός σοι τὰ ὑπάρχοντα. εἰ δὲ καὶ ἀφείλατο, ἐχρῆν αὐτὸν μὴ διδόναι τι· οὐδέποτε βασιλεὺς ἀτιμάζει στρατιώτην αὐτου καλῶς αὐτον δορυφοροῦντα· ἢ τίς ποτὲ καταλήψεται τὰ βάθη τοῦ Κυρίου καὶ τῆς σοφίας αὐτοῦ, ἱνα τολμας προσάπτειν τῷ Κυρίῳ ἀδίκημα; ἀποκρίνου μοι, Ἰώβ, πρὸς ταῦτα. καὶ πάλιν λέγω σοι, εἰ ἐν τῷ καθεστῶτι ὑπάρχεις, δίδαξόν με, εἰ ἔστιν σοι φρόνησις, διὰ τί ἥλιον μὲν ὁρῶμεν ἀνατέλλοντα ἐπὶ ἀνατολᾶς, δύνοντα δὲ ἐν τῇ δύσει, καὶ πάλιν ἀνιστάμενοι κατὰ πρωὶ εὑρίσκομεν αὐτὸν ἐν ἀνατολαῖς ἀνατέλλοντα; νουθέτησον με πρὸς ταῦτα. εἶπον δε ἐγω· διὰ τί οὖν μὴ λαλήσω τὰ μεγαλεῖα τοῦ Κυρίου; μη ὅλως ἂν πταίσῃ μου τὸ στόμα εἰς τὸν δεσπότην; μὴ γένοιτο· τίνες γὰρ ἐσμὲν πολυπραγμονοῦντες τω ἐπουνιω̅ σάρκινοι ὄντες, καὶ ἔχοντες τὴν μερίδα ἐν γῇ καὶ ἐν σποδῷ; ἵνα οὖν γνῶτε ὅτι συνέστηκεν ἡ καρδία μου, ἀκούσατε ὃ ἐπερωτῶ ὑμᾶς. διὰ τοῦ στόματος οὐν ἡ τροφὴ, καὶ πάλιν τὸ ὕδωρ διὰ τοῦ στόματος πίνεται καὶ ὁμου κατερχονται δια του φαρυγγος· ὅταν δὲ καταβῇ τὰ δύο εἰς τὸν ἀφεδρῶνα, τότε ἀφοριζονται ἀπ᾽ ἀλλήλων. τίς οὖν ταῦτα χωρίζει; εἶπεν δὲ ὁ Βαλδᾶς· Ἀγνοῶ. ἐγὼ δὲ ὑπολαβὼν εἶπον αὐτῷ· Εἰ σὺ τὴν τοῦ σώματος σου ποριαν οὐ καταλαμβάνεις, πῶς τὰ ἐπουράνια καταληψεις; ὑπολαβὼν δὲ Σωφαρ λεγει· Οὐχὶ τὰ ὑπὲρ ἡμων ἐρευνῶμεν, ἀλλὰ βουλόμεθα γνῶναι ἐὰν ἐν τῷ σαυτοῦ καθεστῶτι ὑπάρχεις, καὶ ἰδοὺ ἀληθῶς ἔγνωμεν ὅτι ἡ σύνεσίς σου οὐκ ἠλλοιωθη· τί οὖν βούλει ἡμᾶς ἐν σοι διαπράξασθαι; ἰδοὺ γὰρ παρόντες μεθ᾽ ἡμῶν αὐτῶν τοὺς ἰατροὺς τῶν τριῶν βασιλεων ἡμῶν ἠσαγαγωμεν, καὶ εἰ βούλει θεραπευθητι παρ αὐτῶν. ἀποκριθεὶς δὲ ἐγὼ εἶπον· Ἡ ἐμὴ ἴασις καὶ θεραπεία παρὰ Κυρίου ἐστίν τοῦ καὶ τοὺς ἰατροὺς κτίσαντος. Καὶ ἐμοῦ ταῦτα πρὸς αὐτοὺς λέγοντος, ηδου ἡ γυνή μου Σιτις ἐν ἱματίοις ῥακκωδεσιν, ἀποδράσασα ἐκ τῆς τοῦ δεσποτου δουλείας ᾧ ἐδουλευσεν, ἐπεὶ ἐκωλύετο ἐξελθεῖν ἵνα μὴ ἰδόντες αὐτὴν οἱ βασιλεις ἁρπάσωσιν αὐτήν· ὅτε δὲ ἦλθεν, ἐρρηξεν ἑαυτὴν παρὰ τοὺς πόδας αὐτῶν κλέουσα καὶ λέγουσα· Μνήσθητι, Ἐλιφᾶζ καὶ οἱ φίλοι, ὁποία τις ἤμην μεθ᾽ ὑμῶν, καὶ πῶς ἐστολιζόμην. νυν δὲ ὁρᾶτε τὴν προέλευσίν μου τί ἐνδύομαι. τότε κλαύσαντες οἱ βασιλεις κλαυθμὸν μέγαν καὶ γενόμενοι ἐν διπλῇ ἀκηδίᾳ ἐσιώπησαν, ὥστε τὸν Ἐλιφᾶζ ἄραντα τὴν πορφυρίδα αὐτοῦ περιρῆξαι ἐπ αὐτην ἐνδυθηναι. ἡ δὲ ἐδέετο αὐτῳ λέγουσα· Παρακαλῶ ὑμας κυριοι μου ὁπως κελευσητε τοῖς στρατιώταις ὑμῶν ἵνα σκάψωσιν τὴν πτῶσιν τῆς οἰκίας ἡμων την πεσουσαν ἐπανω τοῖς τέκνοις μου, ἵνα καὶ τὰ ὀστᾶ αὐτῶν ἀσφαλισθῇ ἐπὶ μνηματα, ἐπεὶ ἡμεῖς οὐκ ἰσχύσαμεν διὰ τὰ ἀναλώματα· ὅπως θεασωμεθα κἂν τὰ ὀστᾶ αὐτῶν. μὴ ἄρα δε ἐγὼ ἡ κτηνώδης γαστέρα θηρίου ἔχω, ὅτι τὰ τέκνα μου δέκα ὄντα τέθνηκαν ἐν μια ἡμερα καὶ οὐδένα αὐτῶν ἐκηδευσα; καὶ ἐκελευσαν οἱ βασιλεις του σκαφηναι την οἰκιαν, ἐγὼ δὲ ἐκώλυσα αὐτους λέγων· Μὴ κάμετε εἰκῇ, οὐ γὰρ εὑρηται τὰ παιδία μου, ἐπειδὴ πεφυλαγμενα εἰσι παρα τοῦ δημιουργοῦ αὐτῶν και βασιλέως. και ἀποκριθέντες οἱ βασιλεις εἶπον μοι· Τίς πάλιν οὐκ ἐρεῖ ὅτι ἐξέστης καὶ μαίνει ὁτι βουλομενοι ἡμεις ἀναγαγειν τα ὀστα των παιδων σου κωλυεις ἡμας, λεγων ὅτι· Ἀνεληφθησαν και ἐφυλαχθησαν παρα του δημιουργου αὐτων; διὸ ἔκφανον ἡμῖν τὸ ἀληθές. Ἐγὼ δὲ εἶπον αὐτοῖς· Ἐπεγείρατέ με ἵνα στῶ. οἱ δὲ ἐγειράντες με ἑκατέρωθεν τοὺς βραχίονάς ὑποστηρίζοντες· καὶ σταθεὶς ἐξωμολογησάμην τῳ θῳ̅ πρωτον. καὶ μετὰ τὴν εὐχὴν εἶπον αὐτοῖς· Ἀναβλέψατε τοῖς ὀφθαλμοῖς ὑμῶν πρὸς ἀνατολάς. καὶ ἀναβλέψαντες ἰδον τὰ τέκνα μου ἐστεφανωμένα παρὰ τῆς δόξης τοῦ ἐπουρανίου βασιλεως. ἡ δε γυνή μου Σιτης ἰδοῦσα ταῦτα κατέπεσεν εἰς τὴν γῆν προσκυνοῦσα τῳ θῳ̅ καὶ λεγων· Νῦν ἐγνω ὅτι ὑπάρχει μοι μνημόσυνον παρὰ Κυρίου· καὶ ταυτα εἰπουσα ἑσπερας καταλαβουσης ἐπορευθη εἰς τὴν πόλιν προς τοις κυριοις αὐτης ἐν οἷς ἐδούλευεν καὶ ἐκοιμήθη περὶ τὴν φάτνην αὐτῶν των βοων κακη ἐτελευτησεν ἀθυμήσασα. καὶ ὁ μὲν δεσποτικὸς ἄρχων αὐτῆς ἐπιζητήσας αὐτὴν καὶ μὴ εὑρὼν εἰσῆλθεν εἰς τὴν ἐπαύλην τῶν κτηνῶν, καὶ εὗρεν αὐτὴν νεκρὰν ἡπλωμένην ἐπι της φατνης· τὰ δὲ περιεστῶτα ζῷα κλαίοντα ἐπ᾽ αὐτήν, καὶ παντες ἰδόντες αὐτην ἀνέκραξαν μετὰ κλαυθμοῦ καὶ ἡ φωνὴ διεδώθη διὰ πάσης τῆς πόλεως. καὶ οὕτως προκομίσαντες ἐκήδευσαν θάψαντες αὐτὴν ἐπὶ τὴν οἰκίαν τὴν συμπτωθησαν ἐπὶ τὰ τέκνα αὐτῆς· καὶ ἐποίησαν οἱ πτωχοὶ τῆς πόλεως κοπετὸν μέγαν ἐπ αὐτην λέγοντες· Ἴδετε ἡ Σιτη ἐστιν αὕτη, ἡς τοῦ καυχήματος καὶ τῆς δόξης οὐχ ὑπηρχε γυνή, και οὐκ ἠξιωθη ταφῆς ἀναγκαίας. τὸν μὲν οὖν θρῆνον τὸν ὑπ αὐτου γενόμενον εὑρησητε ἐν τοῖς παραλειπομένοις. Ἐλιφᾶζ δὲ καὶ οἱ λοιποὶ οἱ μετ αὐτοῦ θαμβηθεντες ἐπι τουτοις παρεκάθισάν ἀνταποκρινόμενοι μοι καὶ μεγαλορημονοῦντες κατ᾽ ἐμοῦ, κζʹ ἡμέρας φασκοντες ὁτι δικαιως ταυτα πεπονθα ὑπερ ἁμαρτιων πολλων και ὁτι ἐλπις οὐκ ἀπελειφθη μοι· ἐγω δε αντεφιλονεικουν· καὶ ὀργισθεντες ἀνεστησαν πορευθῆναι μετα θυμου· καὶ τοτε τοτε Ἐλιους ὠρκωσεν αὐτους· μειναι μικρον ἕως καὶ περὶ τούτου δειξη αὐτοις, ὅτι τοσαύτας ἡμέρας ἐποιήσατε ἀνεχόμενοι τῷ Ἰὼβ καυχωμένου εἶναι δίκαιον· ἐγὼ οὐκ ἀνέξομαι· ἀρχῆθεν γὰρ κλαιων διετέλεσα ἐν αὐτῷ, ἀναμιμνησκόμενος τῆς εὐδαιμονίας αὐτοῦ τῆς προτέρας· καὶ ἰδοὺ μεγα καὶ ὑπερβαλλοντα λογον ἐλαλησε λέγων ἔχειν τὸν ἑαυτοῦ θρόνον ἐν οὐρανοῖς. τοινῦν ἐμοῦ ἀκούσατε καὶ γνωρίσω ὑμῖν τὴν μερίδα αὐτοῦ ἐν τινι ὑπάρχουσαν. τότε Ἐλιοὺς ἐμπνευσθεὶς ὑπο του Σατανᾷ ἐξεῖπέν μοι λόγους θρασεῖς, οἵτινες ἀναγεγραμμένοι εἰσιν ἐν τοῖς παραλειπομένοις τοῦ Ἐλιφᾶζ. Μετὰ δὲ του παύσασθαι αὐτὸν ἀναφανείς μοι ὁ Κύριος διὰ λαίλαπος καὶ νεφῶν εἶπεν, μεμφόμενος τὸν Ἐλιοὺς, καὶ ὑποδείξας μοι τὸν ἐν αὐτῷ λαλουντα μὴ εἶναι ἄνθρωπον ἀλλὰ θηρίον. καὶ μετὰ τὸ παύσασθαι τὸν Κύριον λαλοῦντά μοι εἶπεν ὁ κ̅ς̅ τῷ Ἐλιφᾶζ· ἥμαρτες σὺ καὶ οἱ φίλοι σου· οὐ γὰρ ἐλαλήσατε ἀληθὲς κατὰ τοῦ θεράποντός μου Ἰώβ· διὸ ἀναστάντες ποιήσατε αὐτὸν ὑπὲρ ὑμῶν ἀναφέρειν θυσίας, ὅπως ἀφεθῇ ἡ ἁμαρτία αὑτη· εἰ μὴ γὰρ δι᾽ αὐτόν, ἀπώλεσα ἂν ὑμᾶς. καὶ αὐτοὶ δὲ προσήνεγκάν μοι τὰ πρὸς θυσίαν· καὶ ἐγὼ λαβὼν ἀνήνεγκα ὑπὲρ αὐτῶν την θυσιαν καὶ ὁ Κύριος προσδεξάμενος ἀφῆκεν αὐτοῖς τὴν ἁμαρτίαν. Τότε Ἐλιφᾶζ καὶ Βαλδᾶς καὶ Σωφαρ γνόντες ὅτι ἐχαρίσατο αὐτοῖς τὴν ἁμαρτίαν αὐτῶν δια του θεραποντος αὐτου Ἰωβ, τὸν δὲ Ἐλιοῦς οὐ συγχωρησεως ἀναλαβὼν Ἐλιφᾶζ εἶπεν ὕμνον, ἐπιφωνούντων αὐτῷ τῶν ἄλλων φίλων καὶ τῶν στρατευμάτων πλησίον τοῦ θυσιαστηρίου· και ἔλεγεν οὕτως Ἐλιφᾶζ· Περιῃρτηται ἡμῶν ἡ ἁμαρτία καὶ ἀπέστῃ ἡμῶν ἡ ἀνομία· Ἐλιοῦς δε ὁ μόνος πονηρὸς μνημόσυνον οὐχ ἕξει ἐν τοῖς ζῶσιν. καὶ ὁ λύχνος αὐτοῦ σβεσθεὶς ἠφάνισεν τὸ φέγγος αὐτοῦ, ἡ δὲ τῆς λαμπάδος αὐτοῦ δόξα ἀποβήσεται αὐτῷ εἰς κρίμα· ὅτι υἱος ἐστι τοῦ σκότους καὶ οὐχὶ τοῦ φωτός· οἱ δὲ θυρωροὶ τῆς σκοτίας κληρονομήσουσιν αὐτοῦ τὴν δόξαν καὶ τὴν εὐπρέπειαν· ἡ βασιλεία αὐτοῦ παρῆλθεν, σέσηπται αὐτοῦ ὁ θρόνος· καὶ ἡ τιμὴ τοῦ σκήματος αὐτοῦ ἐν τῷ ᾅδῃ τυγχάνει· ἠγάπησεν τὸ τοῦ ὄφεως κάλλος καὶ τὰς λεπίδας τοῦ δράκοντος, ἡ δὲ χολὴ αὐτοῦ καὶ ὁ ἰὸς αὐτοῦ εἰς βορράν· οὐκ ἐκτήσατο ἑαυτῷ τὸν Κύριον οὐδὲ ἐφοβήθη αὐτόν, ἀλλὰ καὶ τοὺς ἐντίμους αὐτοῦ παρώργισεν· ἐπελάθετο αὐτοῦ ὁ Κύριος, καὶ οἱ ἅγιοι ἐγκατέλιπον αὐτόν, ἡ δὲ ὀργὴ καὶ ὁ θυμὸς ἔσται αὐτῷ εἰς κένωμα· και οὐκ ἔχει ἔλεος ἐν καρδίᾳ αὐτοῦ οὐδὲ εἰρήνην· ἰὸν ἄσπιδος ἔσχεν ἐν τῇ γλωττη αὐτοῦ· δίκαιός ἐστιν ὁ Κύριος, ἀληθινὰ αὐτοῦ τὰ κρίματα· παρ᾽ ᾧ οὐκ ἔστιν προσωποληψία, κρινεῖ γὰρ ἡμᾶς ὁμοθυμαδόν. ἰδοὺ Κύριος παρεγένετο, ἰδοὺ οἱ ἅγιοι ἡτοιμάσθησαν, προηγουμένων τῶν στεφάνων καὶ τῶν ἐγκωμίων· χαιρέτωσαν οἱ ἅγιοι, ἀγαλλιάσθωσαν αἱ καρδίαι αὐτῶν, ὅτι ἀπειληφασι τὴν δόξαν ἣν προσεδόκησαν· ἦρται τὰ ἁμαρτήματα ἡμῶν, και καθαρισται ἡμῶν ἡ ἀνομία, ὁ δὲ πονηρὸς Ἐλιοῦς ἐν τοῖς ζῶσιν μνημόσυνον οὐκ ἔσχεν· Μετὰ δὲ τὸ παύσασθαι Ἐλιφᾶζ τον ὑμνον, ἀναστάντες εἰσήλθομεν εἰς τὴν πόλιν εἰς ἣν οἰκοῦμεν οἰκίαν, καὶ πεποιηκαν μοι εὐωχιαν ἐν τῇ τερπνότητι τοῦ κύριου. καὶ παρεγένοντο πρός με πάντες οἱ φίλοι μου καὶ ὅσοι ᾔδεισαν με εὐποίουντα· ἠρώτησαν με λέγοντες· Τί παρ᾽ ἡμῶν νῦν αἰτεῖς; ἐγὼ δὲ ὑπολαβων εὐποιειν παλιν τοις πτωχοις ᾐτησάμην λέγων· Δότε μοι ἕκαστος ἀμνάδα μίαν εἰς ἔνδυσιν τῶν πτωχῶν τῶν ἐν γυμνώσει ὄντων. καὶ τότε ἕκαστος προσήνεγκέν μοι ἀμνάδα μίαν καὶ τετραδραγμον χρυσίου και ἀργυριου· καὶ τοτε ὁ κ̅ς̅ εὐλόγησεν πάντα μοι ὁσα ὑπῆρχεν, καὶ πεποίηκέν ἐπληθουν ἐξ ὀλιγων ἡμερων ἀπο τε χρηματων και κτηνων και των λοιπων ὡν ἀπολεσα, ἀπελαβον και ἑτερα εἰς το διπλω· ἐλαβον δε και γυναικα την μ̅ρ̅α̅ ὑμων και ἐγεννησα ὑμας τους δεκα ἀντι των τελευτησαντων μοι δεκα τεκνων. Καὶ νῦν, τέκνα μου, ἐντελλομαι ὑμιν ἰδοὺ ἐγὼ τελευτῶ· ὑμεις οὐν ἐσεσθε ἀντι ἐμου, μόνον μὴ ἐπιλάθεσθε τοῦ Κυρίου· εὐποιησασθαι τοῖς πτωχοῖς, μὴ παρίδητε τοὺς ἀδυνάτους· μὴ λαβητε ἑαυτοῖς γυναίκας ἐκ τῶν ἀλλοτρίων· ἰδοὺ οὖν, τέκνα μου, διαμεριῶ ὑμῖν πάντα ὅσα ὑπαρχει μοι, πρὸς τὸ δεσπόζειν ἕκαστος καὶ ἐξουσιαν ἐχειν ἀγαθοποιεισαι ἐκ τοῦ μέρους αὐτοῦ ἀκωλύτως. και τουτο εἰπων ἐνεγκας τα χρηματα αὐτου παντα διεμερισεν αὐτα τοῖς ἑπτὰ υἱοις ἀρρενικοις· καὶ ἀπὸ τῶν χρημάτων οὐ παρεσχε ταῖς θηλείαις· καὶ εἶπον τῷ πατρί αὐτων· Κύριε πάτερ ἡμῶν, μὴ καὶ ἡμεῖς οὐκ ἐσμὲν τέκνα σου; διότι οὐκ ἔδωκας ἡμῖν ἐκ τῶν ὄντων σοι κληρονομιαν; εἶπεν δὲ Ἰὼβ ταῖς θυγατρασιν αὐτου· Μὴ ταραχθῆτε, θυγατέρες μου· οὐ γὰρ ἐπελαθομην ὑμιν· ἰδου γὰρ ἐφυλαξα ὑμιν κληρονομίαν κρειττον αὐτης ἡν ἐλαβον οἱ ἑπτα ἀδελφοι. καὶ καλέσας τὴν θυγατέραν αὐτοῦ τὴν λεγομένην Ἡμέραν λέγει αὐτῇ· Λαβοῦσα τὸ δακτύλιον ὕπαγε εἰς το ταμειον καὶ ἔνεγκε μοι το χρυσουν σκενειον, ἵνα δώσω ὑμῖν τὴν κληρονομίαν ὑμων. και ἀπελθοῦσα ἤνεγκεν αὐτῳ· καὶ ἀνοιξας αὐτῳ ἐξηνεγκε τρεῖς χορδὰς περιζωματα ὡς μὴ δύνασθαί τινα ἄνθρωπον λαλῆσαι περὶ τῆς εἰδέας αὐτῶν, ἐπεὶ μηδε ἠσαν ἐργον γηινον, ἀλλ᾽ ο̅υ̅ν̅ι̅ο̅ν̅, ἐξαστραπτουσαις σπινθῆραις φωτίναις, ὡς ἀκτῖνες τοῦ ἡλίου. καὶ δέδωκεν ἀνα χορδὴν μιας ἑκάστης τῶν θυγατέρων αὐτου εἰπών· Λάβετε αὐτὰς και περιζωσατε ἵνα τὰς ἡμέρας τῆς ζωῆς ὑμῶν περιποιησωσιν ὑμας και ἐμπλησωσι παντος ἀγαθου. Εἶπεν δὲ αὐτῷ ἡ ἄλλη θυγατερα ἡ λεγομένη Κασσία· Πάτερ, αὕτη ἐστὶν ἡ κληρονομία ἣν ἔλεγες εἶναι κρείττονα τῆς τῶν ἀδελφῶν ἡμῶν; τί οὖν; μὴ ἐκ τούτων ἕξομεν το ζῆν; καὶ εἶπεν αὐταῖς ὁ πατήρ αὐτων· Οὐ μόνον ἐκ τούτων τὸ ζῆν ἕξετε, ἀλλὰ καὶ αὗται εἰσάξουσιν ὑμᾶς εἰς τὸν μείζονα αἰῶνα, ζῆσαι ἐν τοῖς οὐρανοῖς. ἠ ἀγνωητε, τέκνα μου, τὴν τιμὴν τῶν παροντων τούτων ἡς με κατηξίωσεν ὁ Κύριος ἐν ἡμέρᾳ ὁτε ηὐδοκησεν ὁ κ̅ς̅ ἐλεῆσαι με καὶ περιαρθῆναι ἐκ τοῦ σώματός μου τὰς πληγὰς καὶ τοὺς σκώληκας· και γαρ καλέσας με παρέθετο μοι τὰς τρεῖς ταύτας χορδὰς λέγων μοι· Ἀνάστας ζῶσαι ὥσπερ ἀνὴρ τὴν ὀσφῦν σου· ἐρωτήσω δέ σε, σὺ δέ μοι ἀποκρίθητι. ἐγὼ δὲ λαβὼν περιεξωσάμην, καὶ εὐθέως ἀφανεῖς ἐγένοντο οἱ σκώληκες ἀπὸ τοῦ σώματός μου, ὁμοίως δὲ καὶ αἱ πληγαί· καὶ λοιπὸν τὸ σῶμά μου ἰσχυεν διὰ κυρίου και οὑτως διηγον ὡσπερ ὅτι οὐδὲν ὅλως πεπόνθα τι· ἀλλὰ καὶ τῶν ἐν τῇ καρδίᾳ μου ὀδυνῶν λήθην ἔσχον· ὁ δὲ κύριος ἐλαληκε μοι ἐν δυνάμει και ὑποδείξας μοι τὰ γενόμενα καὶ τὰ μέλλοντα. νῦν οὖν, τέκνα μου, ἔχουσαι αὐτὰς οὐχ ἕξετε ὅλως ἀντιτασσόμενον τὸν ἐχθρόν, ἀλλ᾽ οὐτε τὰς ἐνθυμήσεις ἐν τῇ διανοίᾳ ὑμῶν, διότι φυλακτήριόν ἐστιν τοῦ κ̅υ̅. ἐξεγερθεῖσαι οὖν περιζωσατε ἑαυτας πρὶν τελευτήσω, ἵνα δυνηθῆτε θεάσασθαι τοὺς ἐξερχομενους ἀγγελους εἰς τὴν ἐμὴν ἔξοδον ὅπως θαυμάσητε τας τοῦ θεοῦ δυναμεις. ἀναστᾶσα τοινυν ἡ μία αὐτων ἡ καλουμένη Ἡμέρα περιεζωσεν ἑαυτὴν και παραχρημα ἐξω γεγονε της ἑαυτης σαρκος καθὼς εἶπεν ὁ πατήρ αὐτης· καὶ ἀνέλαβεν ἄλλην καρδίαν ὡς μηκέτι φρονεῖν τὰ τῆς γῆς· ἀπεφθέγξατο τους ἀγγελικους ὑμνους ἐν ἀγγελικη φωνη και ὑμνον ἀνεμελπε, ὕμνον ἀναπέμψασα τῷ θεῷ κατὰ τὴν ἀγγελικην ὑμνολογίαν. Καὶ τότε και ἡ ἀλλη αὐτου θυγατερα ἡ Κασσία περιεζώσατο καὶ ἔσχεν τὴν καρδίαν ἀλλοιωθεῖσαν ὡς μηκέτι ἐνθυμηθῆναι τὰ κοσμικά· καὶ τὸ μὲν στόμα αὐτῆς ἐλαβε τὴν διάλεκτον τῶν ἀρχόντων, ἐδοξολόγησεν δὲ τοῦ ὑψηλοῦ τόπου τὸ ποίημα. διότι εἴ τις βούλεται γνῶναι τὸ ποίημα τῶν οὐρανῶν, δυνήσεται εὑρεῖν ἐν τοῖς ὕμνοις Κασσίας. τότε περιεζώσατο καὶ ἡ ἄλλη ἡ καλουμένη Ἀμαλθείας κέρας καὶ ἔσχεν στόμα ἀποφθεγγόμενον ἐν τῇ διαλέκτῳ τῶν ἐν ὕψει, ἐπειδη καὶ αὐτῆς ἡ καρδία ἠλλοιοῦτο ἀφισταμένη ἀπὸ τῶν κοσμικῶν· λελάληκεν δὲ ἐν τῇ διαλέκτῳ τῶν Χερουβὶμ δοξολογοῦσα τὸν δεσπότην τῶν ἀρετῶν ἐνδειξαμένη τὴν δόξαν αὐτῶν· καὶ ὁ βουλόμενος λοιπὸν ἴχνος καταλαβεῖν τῆς πατρικῆς δόξης εὑρήσει ἀναγεγραμμένον ἐν ταῖς εὐχαῖς τῆς Ἀμαλθείας κέρας. Μετὰ δὲ τὸ παύσασθαι τὰς τρεῖς ὑμνολογούσας, ἐγω Νηρεὸς ὁ ἀδελφος Ἰώβ, ἐκαθεζόμην πλησίον τοῦ Ἰὼβ κειμενου αὐτου· καὶ ἤκουσα τὰ μεγαλεῖα των τριων θυγατερων του ἀδελφου μου μιᾶς ὑποσιωμενης τῇ μιᾷ· καὶ ἀνεγραψάμην τὸ βιβλίον τουτο πλην των ὑμνων και των σημειων του ῥηματος, ὅτι ταῦτά ἐστιν τὰ μεγαλεῖα τοῦ θεοῦ. κειμενου οὐν τοῦ Ἰὼβ νοσεῖν ἐπὶ τῆς κλίνης, ἄνευ πόνου καὶ ὀδυνῶν, ἐπεὶ μὴ ἴσχυεν πόνος ἅπτεσθαι αὐτοῦ ἐτι διὰ τὸ σημεῖον τῆς περιζώσεως ἧς περιεζώσατο· καὶ μετὰ τρεῖς ἡμέρας εἶδεν Ἰωβ τοὺς ἐλθόντας ἐπὶ τὴν ψυχὴν αὐτοῦ ἁγιους ἀγγελους· καὶ εὐθέως ἀναστὰς ἔλαβεν κιθάραν καὶ ἔδωκεν τῇ θυγατρὶ αὐτοῦ Ἡμέρα, τῇ δὲ Κασσία ἔδωκεν θυμιατήριον, τῇ δὲ Ἀμαλθείας κέρας ἔδωκεν τύμπανον, ὅπως εὐλογήσωσιν τοὺς ἐλθόντας ἐπὶ τὴν ψυχὴν αὐτοῦ ἁγιους ἀγγελους· αἱ δὲ λαβοῦσαι ᾐδοντο και ἐψαλλον καὶ ηὐλόγησαν τον θεον καὶ ἐδοξολόγησαν τὸν θέον ἐν τῇ ἐξαιρέτῳ διαλέκτῳ. καὶ μετὰ ταῦτα ἐξῆλθεν ὁ ἐπικαθήμενος τῷ μεγάλῳ ἅρματι καὶ ἠσπασαντο τὸν Ἰώβ, βλεπουσῶν και τῶν τριῶν αὐτου θυγατέρων, ἄλλων δὲ μὴ βλεπόντων· και ἐλαβεν τὴν ψυχὴν του Ἰωβ και ἀνεπετάσθη ἐπαγκαλιζόμενος αὐτὴν καὶ ἀνεβίβασεν αὐτὴν ἐπὶ τὸ ἅρμα καὶ ὥδευσεν κατα ἀνατολάς· τὸ δὲ σῶμα αὐτοῦ ἀπηνέχθη ἐπι τὸν τάφον προηγουμένων τῶν τριῶν θυγατέρων αὐτοῦ καὶ περιεζωσμένων τας χορδας καὶ ὑμνολογουντων ἐν ὕμνοις τὸν θεόν. Καὶ τότε Νηρεὸς ὁ ἀδελφὸς αὐτοῦ και οἱ ἑπτὰ παιδες αὐτου σὺν τοῖς λοιποις λαοις και πτωχοις καὶ ὀρφανοῖς καὶ ἀδυνάτοις ἐκοψαντο κοπετον μεγαν ἐπ αὐτον λεγοντες· Οὐαὶ ἡμῖν ὅτι σήμερον ἠρθη ἀφ ἡμων ἡ δύναμις τῶν ἀδυνάτων, τὸ φῶς τῶν τυφλῶν, ὁ πατὴρ τῶν ὀρφανῶν· ἦρται ὁ ξενοδόχος, τῶν πεπλανημενων ἡ ὅδος, τῶν γυμνῶν το σκεπασμα, τῶν χηρῶν ὁ ὑπερασπίστης. τίς λοιπὸν μη κλαυσοιε τὸν ἄνθρωπον τοῦ θεοῦ; πᾶσαι αἱ χῆραι καὶ ταυτα και τα τοιαυτα ἀποκλαιοντων ἐκωλυον αὐτον τεθηναι ἐπι τον ταφον· μετὰ οὐν τρεῖς ἡμέρας ἐτεθη ἐν τῷ τάφῳ ὡς ἐν καλῷ ὕπνῳ, λαβόντα ὄνομα καλον ὀνομαστὸν ἐν πάσαις ταῖς γενεαῖς τοῦ αἰῶνος. Καταλείψας υἱοὺς ζ̅ καὶ θυγατέρας τρεῖς; καὶ οὐχ εὑρέθησαν κατὰ τὰς θυγατέρας Ἰὼβ βελτίους αὐτῶν ἐν τοῖς ὑπ ο̅υ̅ν̅ο̅ν̅. προυπῆρχε ὄνομα τῷ Ἰὼβ Ἰωβάβ, μετονομάσθη δὲ πὰρὰ κ̅υ̅ Ἰώβ. ἔζησε δὲ πρὶν τῆς πληγῆς ἔτη π̅ε̅, μετὰ δὲ τὴν πληγὴν λαβὼν πάντα διπλὰ ἔλαβε καὶ τὰ ἔτη διπλὰ, τουτέστιν ρ̅ο̅. τὰ δὲ πάντα ἔτη τῆς ζωῆς αὐτοῦ σ̅μ̅η̅. καὶ ἰδεν υἱοὺς τῶν υἱῶν αὐτοῦ ἕως τετάρτης γενεᾶς. γέγραπται δὲ ἀναστῆναι αὐτὸν μεθ ὧν ὁ κ̅ς̅ ἀνέστησε, τῷ δὲ θ̅ω̅ εἴη δόξα.